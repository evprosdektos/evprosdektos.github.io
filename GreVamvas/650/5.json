{"chapter":{"1":{"verse":1,"text":"Διότι πας αρχιερεύς, εξ ανθρώπων λαμβανόμενος, υπέρ ανθρώπων καθίσταται εις τα προς τον Θεόν, διά να προσφέρη δώρα τε και θυσίας υπέρ αμαρτιών,"},"2":{"verse":2,"text":"δυνάμενος να συμπαθή εις τους αγνοούντας και πλανωμένους, διότι και αυτός είναι περιενδεδυμένος ασθένειαν·"},"3":{"verse":3,"text":"και διά ταύτην χρεωστεί, καθώς περί του λαού, ούτω και περί εαυτού να προσφέρη θυσίαν υπέρ αμαρτιών."},"4":{"verse":4,"text":"Και ουδείς λαμβάνει την τιμήν ταύτην εις εαυτόν, αλλ' ο καλούμενος υπό του Θεού, καθώς και ο Ααρών."},"5":{"verse":5,"text":"Ούτω και ο Χριστός δεν εδόξασεν εαυτόν διά να γείνη αρχιερεύς, αλλ' ο λαλήσας προς αυτόν· Υιός μου είσαι συ, εγώ σήμερον σε εγέννησα·"},"6":{"verse":6,"text":"καθώς και αλλαχού λέγει· Συ είσαι ιερεύς εις τον αιώνα κατά την τάξιν Μελχισεδέκ."},"7":{"verse":7,"text":"Όστις εν ταις ημέραις της σαρκός αυτού, αφού μετά κραυγής δυνατής και δακρύων προσέφερε δεήσεις και ικεσίας προς τον δυνάμενον να σώζη αυτόν εκ του θανάτου, και εισηκούσθη διά την ευλάβειαν αυτού,"},"8":{"verse":8,"text":"καίτοι ων Υιός, έμαθε την υπακοήν αφ' όσων έπαθε,"},"9":{"verse":9,"text":"και γενόμενος τέλειος, κατεστάθη αίτιος σωτηρίας αιωνίου εις πάντας τους υπακούοντας εις αυτόν,"},"10":{"verse":10,"text":"ονομασθείς υπό του Θεού αρχιερεύς κατά την τάξιν Μελχισεδέκ·"},"11":{"verse":11,"text":"Περί του οποίου πολλά έχομεν να είπωμεν και δυσερμήνευτα, διότι εγείνετε νωθροί τας ακοάς."},"12":{"verse":12,"text":"Επειδή ενώ ως προς τον καιρόν έπρεπε να ήσθε διδάσκαλοι, πάλιν έχετε χρείαν του να σας διδάσκη τις τα αρχικά στοιχεία των λόγων του Θεού, και κατηντήσατε να έχητε χρείαν γάλακτος και ουχί στερεάς τροφής."},"13":{"verse":13,"text":"Διότι πας ο μετέχων γάλακτος είναι άπειρος του λόγου της δικαιοσύνης· επειδή είναι νήπιος·"},"14":{"verse":14,"text":"των τελείων όμως είναι η στερεά τροφή, οίτινες διά την έξιν έχουσι τα αισθητήρια γεγυμνασμένα εις το να διακρίνωσι το καλόν και το κακόν."}},"meta":{"connection":"GreVamvas","book_number":650,"chapter_number":5,"previous_chapter":{"connection":"GreVamvas","book_number":650,"chapter":4},"next_chapter":{"connection":"GreVamvas","book_number":650,"chapter":6}}}