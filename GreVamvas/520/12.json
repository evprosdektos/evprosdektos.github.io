{"chapter":{"1":{"verse":1,"text":"Σας παρακαλώ λοιπόν, αδελφοί, διά των οικτιρμών του Θεού, να παραστήσητε τα σώματά σας θυσίαν ζώσαν, αγίαν, ευάρεστον εις τον Θεόν, ήτις είναι η λογική σας λατρεία,"},"2":{"verse":2,"text":"και μη συμμορφόνεσθε με τον αιώνα τούτον, αλλά μεταμορφόνεσθε διά της ανακαινίσεως του νοός σας, ώστε να δοκιμάζητε τι είναι το θέλημα του Θεού, το αγαθόν και ευάρεστον και τέλειον."},"3":{"verse":3,"text":"Διότι λέγω διά της χάριτος της εις εμέ δοθείσης προς πάντα όστις είναι μεταξύ σας, να μη φρονή υψηλότερα παρ' ό,τι πρέπει να φρονή, αλλά να φρονή ώστε να σωφρονή, κατά το μέτρον της πίστεως, το οποίον ο Θεός εμοίρασεν εις έκαστον."},"4":{"verse":4,"text":"Διότι καθώς έχομεν εν ενί σώματι μέλη πολλά, πάντα δε τα μέλη δεν έχουσι το αυτό έργον,"},"5":{"verse":5,"text":"ούτω και ημείς οι πολλοί εν σώμα είμεθα εν Χριστώ, ο δε καθείς μέλη αλλήλων."},"6":{"verse":6,"text":"Έχοντες δε χαρίσματα διάφορα κατά την δοθείσαν εις ημάς χάριν, είτε προφητείαν, ας προφητεύωμεν κατά την αναλογίαν της πίστεως,"},"7":{"verse":7,"text":"είτε διακονίαν, ας καταγινώμεθα εις την διακονίαν, είτε διδάσκει τις, ας καταγίνηται εις την διδασκαλίαν,"},"8":{"verse":8,"text":"είτε προτρέπει τις, εις την προτροπήν· ο μεταδίδων, ας μεταδίδη εν απλότητι, ο προϊστάμενος ας προΐσταται μετ' επιμελείας, ο ελεών ας ελεή εν ιλαρότητι."},"9":{"verse":9,"text":"Η αγάπη ας ήναι ανυπόκριτος. Αποστρέφεσθε το πονηρόν, προσκολλάσθε εις το αγαθόν,"},"10":{"verse":10,"text":"γίνεσθε προς αλλήλους φιλόστοργοι διά της φιλαδελφίας, προλαμβάνοντες να τιμάτε αλλήλους,"},"11":{"verse":11,"text":"εις την σπουδήν άοκνοι, κατά το πνεύμα ζέοντες, τον Κύριον δουλεύοντες,"},"12":{"verse":12,"text":"εις την ελπίδα χαίροντες, εις την θλίψιν υπομένοντες, εις την προσευχήν προσκαρτερούντες,"},"13":{"verse":13,"text":"εις τας χρείας των αγίων μεταδίδοντες, την φιλοξενίαν ακολουθούντες."},"14":{"verse":14,"text":"Ευλογείτε τους καταδιώκοντας υμάς, ευλογείτε και μη καταράσθε."},"15":{"verse":15,"text":"Χαίρετε μετά χαιρόντων και κλαίετε μετά κλαιόντων."},"16":{"verse":16,"text":"Έχετε προς αλλήλους το αυτό φρόνημα. Μη υψηλοφρονείτε, αλλά συγκαταβαίνετε εις τους ταπεινούς. Μη φαντάζεσθε εαυτούς φρονίμους."},"17":{"verse":17,"text":"Εις μηδένα μη ανταποδίδετε κακόν αντί κακού· προνοείτε τα καλά ενώπιον πάντων ανθρώπων·"},"18":{"verse":18,"text":"ει δυνατόν, όσον το αφ' υμών ειρηνεύετε μετά πάντων ανθρώπων."},"19":{"verse":19,"text":"Μη εκδικήτε εαυτούς, αγαπητοί, αλλά δότε τόπον τη οργή· διότι είναι γεγραμμένον· εις εμέ ανήκει η εκδίκησις, εγώ θέλω κάμει ανταπόδοσιν, λέγει Κύριος."},"20":{"verse":20,"text":"Εάν λοιπόν πεινά ο εχθρός σου, τρέφε αυτόν, εάν διψά, πότιζε αυτόν· διότι πράττων τούτο θέλεις σωρεύσει άνθρακας πυρός επί την κεφαλήν αυτού."},"21":{"verse":21,"text":"Μη νικάσαι υπό του κακού, αλλά νίκα διά του αγαθού το κακόν."}},"meta":{"connection":"GreVamvas","book_number":520,"chapter_number":12,"previous_chapter":{"connection":"GreVamvas","book_number":520,"chapter":11},"next_chapter":{"connection":"GreVamvas","book_number":520,"chapter":13}}}