{"chapter":{"1":{"verse":1,"text":"Τις λοιπόν η υπεροχή του Ιουδαίου, ή τις η ωφέλεια της περιτομής;"},"2":{"verse":2,"text":"Πολλή κατά πάντα τρόπον. Πρώτον μεν διότι εις τους Ιουδαίους ενεπιστεύθησαν τα λόγια του Θεού."},"3":{"verse":3,"text":"Επειδή αν τινές δεν επίστευσαν, τι εκ τούτου; μήπως η απιστία αυτών θέλει καταργήσει την πίστιν του Θεού;"},"4":{"verse":4,"text":"Μη γένοιτο. Αλλ' έστω ο Θεός αληθής, πας δε άνθρωπος ψεύστης, καθώς είναι γεγραμμένον· Διά να δικαιωθής εν τοις λόγοις σου και να νικήσης, όταν κρίνησαι."},"5":{"verse":5,"text":"Εάν δε η αδικία ημών δεικνύη την δικαιοσύνην του Θεού, τι θέλομεν ειπεί; μήπως είναι άδικος ο Θεός ο επιφέρων την οργήν; ως άνθρωπος λαλώ."},"6":{"verse":6,"text":"Μη γένοιτο· επειδή πως θέλει κρίνει ο Θεός τον κόσμον;"},"7":{"verse":7,"text":"Διότι εάν η αλήθεια του Θεού επερίσσευσε προς δόξαν αυτού διά του εμού ψεύσματος, διά τι πλέον εγώ κρίνομαι ως αμαρτωλός,"},"8":{"verse":8,"text":"και καθώς βλασφημούμεθα και καθώς κηρύττουσί τινές, ότι ημείς λέγομεν, Διά τι να μη πράττωμεν τα κακά, διά να έλθωσι τα αγαθά; των οποίων η κατάκρισις είναι δικαία."},"9":{"verse":9,"text":"Τι λοιπόν; υπερέχομεν των εθνικών; Ουχί βεβαίως· διότι προεξηλέγξαμεν Ιουδαίους τε και Έλληνας, ότι είναι πάντες υπό αμαρτίαν,"},"10":{"verse":10,"text":"καθώς είναι γεγραμμένον Ότι δεν υπάρχει δίκαιος ουδέ εις,"},"11":{"verse":11,"text":"δεν υπάρχει τις έχων σύνεσιν· δεν υπάρχει τις εκζητών τον Θεόν."},"12":{"verse":12,"text":"Πάντες εξέκλιναν, ομού εξηχρειώθησαν· δεν υπάρχει ο πράττων αγαθόν, δεν υπάρχει ουδέ εις."},"13":{"verse":13,"text":"Τάφος ανεώγμένος είναι ο λάρυγξ αυτών, με τας γλώσσας αυτών ελάλουν δόλια· φαρμάκιον ασπίδων είναι υπό τα χείλη αυτών·"},"14":{"verse":14,"text":"των οποίων το στόμα γέμει κατάρας και πικρίας·"},"15":{"verse":15,"text":"οι πόδες αυτών είναι ταχείς εις το να χύσωσιν αίμα·"},"16":{"verse":16,"text":"ερήμωσις και ταλαιπωρία εν ταις οδοίς αυτών,"},"17":{"verse":17,"text":"Και οδόν ειρήνης δεν εγνώρισαν."},"18":{"verse":18,"text":"Δεν είναι φόβος Θεού έμπροσθεν των οφθαλμών αυτών."},"19":{"verse":19,"text":"Εξεύρομεν δε ότι όσα λέγει ο νόμος λαλεί προς τους υπό τον νόμον, διά να εμφραχθή παν στόμα και να γείνη πας ο κόσμος υπόδικος εις τον Θεόν,"},"20":{"verse":20,"text":"διότι εξ έργων νόμου δεν θέλει δικαιωθή ουδεμία σαρξ ενώπιον αυτού· επειδή διά του νόμου γίνεται η γνώρισις της αμαρτίας."},"21":{"verse":21,"text":"Τώρα δε χωρίς νόμου η δικαιοσύνη του Θεού εφανερώθη, μαρτυρουμένη υπό του νόμου και των προφητών,"},"22":{"verse":22,"text":"δικαιοσύνη δε του Θεού διά πίστεως Ιησού Χριστού εις πάντας και επί πάντας τους πιστεύοντας· διότι δεν υπάρχει διαφορά·"},"23":{"verse":23,"text":"επειδή πάντες ήμαρτον και υστερούνται της δόξης του Θεού,"},"24":{"verse":24,"text":"δικαιούνται δε δωρεάν με την χάριν αυτού διά της απολυτρώσεως της εν Χριστώ Ιησού,"},"25":{"verse":25,"text":"τον οποίον ο Θεός προέθετο μέσον εξιλεώσεως διά της πίστεως εν τω αίματι αυτού, προς φανέρωσιν της δικαιοσύνης αυτού διά την άφεσιν των προγενομένων αμαρτημάτων διά της μακροθυμίας του Θεού,"},"26":{"verse":26,"text":"προς φανέρωσιν της δικαιοσύνης αυτού εν τω παρόντι καιρώ, διά να ήναι αυτός δίκαιος και να δικαιόνη τον πιστεύοντα εις τον Ιησούν."},"27":{"verse":27,"text":"Που λοιπόν η καύχησις; Εκλείσθη έξω. Διά ποίου νόμου; των έργων; Ουχί, αλλά διά του νόμου της πίστεως."},"28":{"verse":28,"text":"Συμπεραίνομεν λοιπόν ότι ο άνθρωπος δικαιούται διά της πίστεως χωρίς των έργων του νόμου."},"29":{"verse":29,"text":"Ή των Ιουδαίων μόνον είναι ο Θεός; Ουχί δε και των εθνών; Ναι, και των εθνών,"},"30":{"verse":30,"text":"επειδή εις είναι ο Θεός όστις θέλει δικαιώσει την περιτομήν εκ πίστεως και την ακροβυστίαν διά της πίστεως."},"31":{"verse":31,"text":"Νόμον λοιπόν καταργούμεν διά της πίστεως; μη γένοιτο, αλλά νόμον συνιστώμεν."}},"meta":{"connection":"GreVamvas","book_number":520,"chapter_number":3,"previous_chapter":{"connection":"GreVamvas","book_number":520,"chapter":2},"next_chapter":{"connection":"GreVamvas","book_number":520,"chapter":4}}}