{"chapter":{"1":{"verse":1,"text":"Περί δε της συνεισφοράς της υπέρ των αγίων, καθώς διέταξα εις τας εκκλησίας της Γαλατίας, ούτω κάμετε και σεις."},"2":{"verse":2,"text":"Κατά την πρώτην της εβδομάδος έκαστος υμών ας εναποθέτη παρ' εαυτώ θησαυρίζων ό,τι αν ευπορή, ώστε όταν έλθω να μη συνάγωνται τότε συνεισφοραί."},"3":{"verse":3,"text":"Και όταν έλθω, οποίους εγκρίνητε, δι' επιστολών τούτους θέλω πέμψει διά να φέρωσι την δωρεάν σας εις Ιερουσαλήμ·"},"4":{"verse":4,"text":"και εάν ήναι άξιον να υπάγω και εγώ, θέλουσιν ελθεί μετ' εμού."},"5":{"verse":5,"text":"Θέλω δε ελθεί προς εσάς, αφού διέλθω την Μακεδονίαν· διότι την Μακεδονίαν διέρχομαι·"},"6":{"verse":6,"text":"και ίσως θέλω παραμείνει πλησίον σας, ή και παραχειμάσει, διά να με προπέμψητε σεις όπου αν υπάγω."},"7":{"verse":7,"text":"Διότι δεν θέλω να σας ίδω τώρα εν παρόδω, αλλ' ελπίζω να μείνω πλησίον σας καιρόν τινά, εάν ο Κύριος συγχωρήση τούτο."},"8":{"verse":8,"text":"Θέλω δε μείνει εν Εφέσω έως της πεντηκοστής·"},"9":{"verse":9,"text":"διότι ηνοίχθη εις εμέ θύρα μεγάλη και ενεργητική, και είναι πολλοί εναντίοι."},"10":{"verse":10,"text":"Και εάν έλθη ο Τιμόθεος, προσέχετε να ήναι άφοβος μεταξύ σας· διότι το έργον του Κυρίου εργάζεται καθώς και εγώ·"},"11":{"verse":11,"text":"μηδείς λοιπόν ας μη εξουθενήση αυτόν. Προπέμψατε δε αυτόν εν ειρήνη, διά να έλθη προς εμέ· διότι προσμένω αυτόν μετά των αδελφών."},"12":{"verse":12,"text":"Περί δε του αδελφού Απολλώ, παρεκάλεσα αυτόν πολλά να έλθη προς εσάς μετά των αδελφών· και δεν ήθελε παντάπασι να έλθη τώρα, θέλει όμως ελθεί όταν ευκαιρήση."},"13":{"verse":13,"text":"Αγρυπνείτε, στέκεσθε εν τη πίστει, ανδρίζεσθε, ενδυναμούσθε."},"14":{"verse":14,"text":"Πάντα τα έργα υμών ας γίνωνται εν αγάπη."},"15":{"verse":15,"text":"Σας παρακαλώ δε, αδελφοί· εξεύρετε την οικίαν του Στεφανά, ότι είναι απαρχή της Αχαΐας και αφιέρωσαν εαυτούς εις την διακονίαν των αγίων·"},"16":{"verse":16,"text":"να υποτάσσησθε και σεις εις τους τοιούτους και εις πάντα τον συνεργούντα και κοπιώντα."},"17":{"verse":17,"text":"Χαίρω δε διά την έλευσιν του Στεφανά και Φουρτουνάτου και Αχαϊκού, διότι την έλλειψίν σας ούτοι ανεπλήρωσαν·"},"18":{"verse":18,"text":"επειδή ανέπαυσαν το ιδικόν μου πνεύμα και το ιδικόν σας. Τιμάτε λοιπόν τους τοιούτους."},"19":{"verse":19,"text":"Σας ασπάζονται αι εκκλησίαι της Ασίας. Σας ασπάζονται πολλά εν Κυρίω ο Ακύλας και η Πρίσκιλλα μετά της κατ' οίκον αυτών εκκλησίας."},"20":{"verse":20,"text":"Σας ασπάζονται οι αδελφοί πάντες. Ασπάσθητε αλλήλους εν φιλήματι αγίω."},"21":{"verse":21,"text":"Ο ασπασμός εγράφη με την χείρα εμού του Παύλου."},"22":{"verse":22,"text":"Όστις δεν αγαπά τον Κύριον Ιησούν Χριστόν, ας ήναι ανάθεμα. Μαράν αθά."},"23":{"verse":23,"text":"Η χάρις του Κυρίου Ιησού Χριστού είη μεθ' υμών."},"24":{"verse":24,"text":"Η αγάπη μου μετά πάντων υμών εν Χριστώ Ιησού· αμήν."}},"meta":{"connection":"GreVamvas","book_number":530,"chapter_number":16,"previous_chapter":{"connection":"GreVamvas","book_number":530,"chapter":15},"next_chapter":{"connection":"GreVamvas","book_number":540,"chapter":1}}}