{"chapter":{"1":{"verse":1,"text":"Περί δε των πνευματικών, αδελφοί, δεν θέλω να αγνοήτε."},"2":{"verse":2,"text":"Εξεύρετε ότι ήσθε εθνικοί, συρόμενοι όπως εσύρεσθε προς τα είδωλα τα άφωνα."},"3":{"verse":3,"text":"Διά τούτο σας γνωστοποιώ ότι ουδείς λαλών διά Πνεύματος Θεού λέγει ανάθεμα τον Ιησούν, και ουδείς δύναται να είπη Κύριον Ιησούν, ειμή διά Πνεύματος Αγίου."},"4":{"verse":4,"text":"Είναι δε διαιρέσεις χαρισμάτων, το Πνεύμα όμως το αυτό·"},"5":{"verse":5,"text":"είναι και διαιρέσεις διακονιών, ο Κύριος όμως ο αυτός·"},"6":{"verse":6,"text":"είναι και διαιρέσεις ενεργημάτων, ο Θεός όμως είναι ο αυτός, ο ενεργών τα πάντα εν πάσι."},"7":{"verse":7,"text":"Δίδεται δε εις έκαστον η φανέρωσις του Πνεύματος προς το συμφέρον."},"8":{"verse":8,"text":"Διότι εις άλλον μεν δίδεται διά του Πνεύματος λόγος σοφίας, εις άλλον δε λόγος γνώσεως κατά το αυτό Πνεύμα,"},"9":{"verse":9,"text":"εις άλλον δε πίστις διά του αυτού Πνεύματος, εις άλλον δε χαρίσματα ιαμάτων διά του αυτού Πνεύματος,"},"10":{"verse":10,"text":"εις άλλον δε ενέργειαι θαυμάτων, εις άλλον δε προφητεία, εις άλλον δε διακρίσεις πνευμάτων, εις άλλον δε είδη γλωσσών, εις άλλον δε ερμηνεία γλωσσών."},"11":{"verse":11,"text":"Πάντα δε ταύτα ενεργεί το εν και το αυτό Πνεύμα, διανέμον ιδία εις έκαστον καθώς θέλει."},"12":{"verse":12,"text":"Διότι καθώς το σώμα είναι εν και έχει μέλη πολλά, πάντα δε τα μέλη του σώματος του ενός, πολλά όντα, είναι εν σώμα, ούτω και ο Χριστός·"},"13":{"verse":13,"text":"διότι ημείς πάντες διά του ενός Πνεύματος εβαπτίσθημεν εις εν σώμα, είτε Ιουδαίοι είτε Έλληνες, είτε δούλοι είτε ελεύθεροι, και πάντες εις εν Πνεύμα εποτίσθημεν."},"14":{"verse":14,"text":"Διότι το σώμα δεν είναι εν μέλος, αλλά πολλά."},"15":{"verse":15,"text":"Εάν είπη ο πους, Επειδή δεν είμαι χειρ, δεν είμαι εκ του σώματος, διά τούτο τάχα δεν είναι εκ του σώματος;"},"16":{"verse":16,"text":"Και εάν είπη το ωτίον, Επειδή δεν είμαι οφθαλμός, δεν είμαι εκ του σώματος, διά τούτο δεν είναι τάχα εκ του σώματος;"},"17":{"verse":17,"text":"Εάν όλον το σώμα ήναι οφθαλμός, που η ακοή; Εάν όλον ακοή, που η όσφρησις;"},"18":{"verse":18,"text":"Αλλά τώρα ο Θεός έθεσε τα μέλη εν έκαστον αυτών εις το σώμα καθώς ηθέλησεν."},"19":{"verse":19,"text":"Εάν όμως πάντα ήσαν εν μέλος, που το σώμα;"},"20":{"verse":20,"text":"Αλλά τώρα είναι μεν πολλά μέλη, εν όμως σώμα."},"21":{"verse":21,"text":"Και δεν δύναται ο οφθαλμός να είπη προς την χείρα· Δεν έχω χρείαν σου· ή πάλιν η κεφαλή προς τους πόδας· Δεν έχω χρείαν υμών."},"22":{"verse":22,"text":"Αλλά πολύ περισσότερον τα μέλη του σώματος, τα οποία φαίνονται ότι είναι ασθενέστερα, ταύτα είναι αναγκαία,"},"23":{"verse":23,"text":"και εκείνα τα οποία νομίζομεν ότι είναι τα ατιμότερα του σώματος, εις ταύτα αποδίδομεν τιμήν περισσοτέραν, και τα άσχημα ημών έχουσι περισσοτέραν ευσχημοσύνην·"},"24":{"verse":24,"text":"τα δε ευσχήμονα ημών δεν έχουσι χρείαν. Αλλ' ο Θεός συνεκέρασε το σώμα, δώσας περισσοτέραν τιμήν εις το ευτελέστερον,"},"25":{"verse":25,"text":"διά να μη ήναι σχίσμα εν τω σώματι, αλλά να φροντίζωσι τα μέλη το αυτό υπέρ αλλήλων."},"26":{"verse":26,"text":"Και είτε πάσχει εν μέλος, πάντα τα μέλη συμπάσχουσιν· είτε τιμάται εν μέλος, πάντα τα μέλη συγχαίρουσι."},"27":{"verse":27,"text":"Και σεις είσθε σώμα Χριστού και μέλη κατά μέρος."},"28":{"verse":28,"text":"Και άλλους μεν έθεσεν ο Θεός εν τη εκκλησία πρώτον αποστόλους, δεύτερον προφήτας, τρίτον διδασκάλους, έπειτα θαύματα, έπειτα χαρίσματα ιαμάτων, βοηθείας, κυβερνήσεις, είδη γλωσσών."},"29":{"verse":29,"text":"Μη πάντες είναι απόστολοι; μη πάντες προφήται; μη πάντες διδάσκαλοι; μη πάντες ενεργούσι θαύματα;"},"30":{"verse":30,"text":"μη πάντες έχουσι χαρίσματα ιαμάτων; μη πάντες λαλούσι γλώσσας; μη πάντες διερμηνεύουσι;"},"31":{"verse":31,"text":"Ζητείτε δε μετά ζήλου τα καλήτερα χαρίσματα. Και έτι πολύ υπερέχουσαν οδόν σας δεικνύω."}},"meta":{"connection":"GreVamvas","book_number":530,"chapter_number":12,"previous_chapter":{"connection":"GreVamvas","book_number":530,"chapter":11},"next_chapter":{"connection":"GreVamvas","book_number":530,"chapter":13}}}