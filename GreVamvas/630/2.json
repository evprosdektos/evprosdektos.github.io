{"chapter":{"1":{"verse":1,"text":"Συ όμως λάλει όσα πρέπουσιν εις την υγιαίνουσαν διδασκαλίαν."},"2":{"verse":2,"text":"Οι γέροντες να ήναι άγρυπνοι, σεμνοί, σώφρονες, υγιαίνοντες εν τη πίστει, τη αγάπη, τη υπομονή."},"3":{"verse":3,"text":"Αι γραίαι ωσαύτως να έχωσι τρόπον ιεροπρεπή, μη κατάλαλοι, μη δεδουλωμέναι εις πολλήν οινοποσίαν, να ήναι διδάσκαλοι των καλών,"},"4":{"verse":4,"text":"διά να νουθετώσι τας νέας να ήναι φίλανδροι, φιλότεκνοι,"},"5":{"verse":5,"text":"σώφρονες, καθαραί, οικοφύλακες, αγαθαί, ευπειθείς εις τους ιδίους αυτών άνδρας, διά να μη βλασφημήται ο λόγος του Θεού."},"6":{"verse":6,"text":"Τους νεωτέρους ωσαύτως νουθέτει να σωφρονώσι,"},"7":{"verse":7,"text":"δεικνύων κατά πάντα σεαυτόν τύπον των καλών έργων, φυλάττων εν τη διδασκαλία αδιαφθορίαν, σεμνότητα,"},"8":{"verse":8,"text":"λόγον υγιή και ακατάκριτον, διά να εντραπή ο εναντίος, μη έχων να λέγη διά σας μηδέν κακόν."},"9":{"verse":9,"text":"Τους δούλους να υποτάσσωνται εις τους εαυτών δεσπότας, να ευαρεστώσιν εις αυτούς κατά πάντα, να μη αντιλέγωσι,"},"10":{"verse":10,"text":"να μη σφετερίζωνται τα αλλότρια, αλλά να δεικνύωσι πάσαν πίστιν αγαθήν, διά να στολίζωσι κατά πάντα την διδασκαλίαν του σωτήρος ημών Θεού."},"11":{"verse":11,"text":"Διότι εφανερώθη η χάρις του Θεού η σωτήριος εις πάντας ανθρώπους,"},"12":{"verse":12,"text":"διδάσκουσα ημάς να αρνηθώμεν την ασέβειαν και τας κοσμικάς επιθυμίας και να ζήσωμεν σωφρόνως και δικαίως και ευσεβώς εν τω παρόντι αιώνι,"},"13":{"verse":13,"text":"προσμένοντες την μακαρίαν ελπίδα και επιφάνειαν της δόξης του μεγάλου Θεού και Σωτήρος ημών Ιησού Χριστού,"},"14":{"verse":14,"text":"όστις έδωκεν εαυτόν υπέρ ημών, διά να μας λυτρώση από πάσης ανομίας και να μας καθαρίση εις εαυτόν λαόν εκλεκτόν, ζηλωτήν καλών έργων."},"15":{"verse":15,"text":"Ταύτα λάλει και πρότρεπε και έλεγχε μετά πάσης εξουσίας· ας μη σε περιφρονή μηδείς."}},"meta":{"connection":"GreVamvas","book_number":630,"chapter_number":2,"previous_chapter":{"connection":"GreVamvas","book_number":630,"chapter":1},"next_chapter":{"connection":"GreVamvas","book_number":630,"chapter":3}}}