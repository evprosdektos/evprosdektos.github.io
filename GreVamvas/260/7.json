{"chapter":{"1":{"verse":1,"text":"Πόσον ώραία είναι τα βήματά σου με τα σανδάλια, θύγατερ του ηγεμόνος το τόρνευμα των μηρών σου είναι όμοιον με περιδέραιον, έργον χειρών καλλιτέχνου."},"2":{"verse":2,"text":"Ο ομφαλός σου κρατήρ τορνευτός, πλήρης κεκερασμένου οίνου· η κοιλία σου θημωνία σίτου περιπεφραγμένη με κρίνους·"},"3":{"verse":3,"text":"οι δύο σου μαστοί ως δύο σκύμνοι δορκάδος δίδυμοι·"},"4":{"verse":4,"text":"ο τράχηλός σου ως πύργος ελεφάντινος· οι οφθαλμοί σου ως αι κολυμβήθραι εν Εσεβών, προς την πύλην Βαθ-ραββίμ· η μύτη σου ως ο πύργος του Λιβάνου, βλέπων προς την Δαμασκόν·"},"5":{"verse":5,"text":"Η κεφαλή σου επί σε ως Κάρμηλος, και η κόμη της κεφαλής σου ως πορφύρα· ο βασιλεύς είναι δεδεμένος εις τους πλοκάμους σου."},"6":{"verse":6,"text":"Πόσον ώραία και πόσον επιθυμητή είσαι, αγαπητή, διά τας τρυφάς."},"7":{"verse":7,"text":"Τούτο το ανάστημά σου ομοιάζει με φοίνικα, και οι μαστοί σου με βότρυας."},"8":{"verse":8,"text":"Είπα, Θέλω αναβή εις τον φοίνικα, θέλω πιάσει τα βάϊα αυτού· και ιδού, οι μαστοί σου θέλουσιν είσθαι ως βότρυες της αμπέλου, και η οσμή της ρινός σου ως μήλα·"},"9":{"verse":9,"text":"και ο ουρανίσκος σου ως ο καλός οίνος ρέων ηδέως διά τον αγαπητόν μου, και κάμνων να λαλώσι τα χείλη των κοιμωμένων."},"10":{"verse":10,"text":"Εγώ είμαι του αγαπητού μου, και η επιθυμία αυτού είναι προς εμέ."},"11":{"verse":11,"text":"Ελθέ, αγαπητέ μου, ας εξέλθωμεν εις τον αγρόν· ας διανυκτερεύσωμεν εν ταις κώμαις."},"12":{"verse":12,"text":"Ας εξημερωθώμεν εις τους αμπελώνας· ας ίδωμεν εάν εβλάστησεν η άμπελος, εάν ήνοιξε το άνθος της σταφυλής και εξήνθησαν αι ροϊδιαί· εκεί θέλω δώσει την αγάπην μου εις σε."},"13":{"verse":13,"text":"Οι μανδραγόραι έδωκαν οσμήν, και εν ταις θύραις ημών είναι παν είδος καρπών αρεστών, νέων και παλαιών, τους οποίους εφύλαξα, αγαπητέ μου, διά σε."}},"meta":{"connection":"GreVamvas","book_number":260,"chapter_number":7,"previous_chapter":{"connection":"GreVamvas","book_number":260,"chapter":6},"next_chapter":{"connection":"GreVamvas","book_number":260,"chapter":8}}}