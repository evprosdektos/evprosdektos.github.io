{"chapter":{"1":{"verse":1,"text":"Εγώ είμαι το άνθος του Σαρών και το κρίνον των κοιλάδων."},"2":{"verse":2,"text":"Καθώς το κρίνον μεταξύ των ακανθών, ούτως είναι η αγαπητή μου μεταξύ των νεανίδων."},"3":{"verse":3,"text":"Καθώς η μηλέα μεταξύ των δένδρων του δάσους, ούτως είναι ο αγαπητός μου μεταξύ των νεανίσκων· επεθύμησα την σκιάν αυτού και εκάθησα υπ' αυτήν, και ο καρπός αυτού ήτο γλυκύς εις τον ουρανίσκον μου."},"4":{"verse":4,"text":"Με έφερεν εις τον οίκον του οίνου, και η σημαία αυτού επ' εμέ η αγάπη."},"5":{"verse":5,"text":"Υποστηρίξατέ με με γλυκίσματα δυναμωτικά, αναψύξατέ με με μήλα· διότι είμαι τετρωμένη υπό αγάπης."},"6":{"verse":6,"text":"Η αριστερά αυτού είναι υπό την κεφαλήν μου, και η δεξιά αυτού με εναγκαλίζεται."},"7":{"verse":7,"text":"Σας ορκίζω, θυγατέρες Ιερουσαλήμ, εις τας δορκάδας και εις τας ελάφους του αγρού, να μη εξεγείρητε μηδέ να εξυπνήσητε την αγάπην μου, εωσού θελήση."},"8":{"verse":8,"text":"Φωνή του αγαπητού μου Ιδού, αυτός έρχεται πηδών επί τα όρη, σκιρτών επί τους λόφους."},"9":{"verse":9,"text":"Ο αγαπητός μου είναι όμοιος με δορκάδα ή με σκύμνον ελάφου· ιδού, ίσταται όπισθεν του τοίχου ημών, κυττάζει έξω διά των θυρίδων, προκύπτει διά των δικτυωτών."},"10":{"verse":10,"text":"Αποκρίνεται ο αγαπητός μου και λέγει προς εμέ, Σηκώθητι, αγαπητή μου, ώραία μου, και ελθέ·"},"11":{"verse":11,"text":"Διότι ιδού, ο χειμών παρήλθεν, η βροχή διέβη, απήλθε·"},"12":{"verse":12,"text":"τα άνθη φαίνονται εν τη γή· ο καιρός του άσματος έφθασε, και η φωνή της τρυγόνος ηκούσθη εν τη γη ημών·"},"13":{"verse":13,"text":"η συκή εξέφερε τους ολύνθους αυτής, και αι άμπελοι με τα άνθη της σταφυλής διαδίδουσιν ευωδίαν· σηκώθητι, αγαπητή μου, ώραία μου, και ελθέ·"},"14":{"verse":14,"text":"Ω περιστερά μου, ήτις είσαι εν ταις σχισμαίς του βράχου, εν τοις αποκρύφοις των κρημνών, δείξόν μοι την όψιν σου, κάμε με να ακούσω την φωνήν σου· διότι η φωνή σου είναι γλυκεία και η όψις σου ώραία."},"15":{"verse":15,"text":"Πιάσατε εις ημάς τας αλώπεκας, τας μικράς αλώπεκας, αίτινες αφανίζουσι τας αμπέλους· διότι αι άμπελοι ημών ανθούσιν."},"16":{"verse":16,"text":"Ο αγαπητός μου είναι εις εμέ και εγώ εις αυτόν· ποιμαίνει μεταξύ των κρίνων."},"17":{"verse":17,"text":"Εωσού πνεύση η αύρα της ημέρας και φύγωσιν αι σκιαί, επίστρεψον, αγαπητέ μου· γίνου όμοιος με δορκάδα ή με σκύμνον ελάφου επί τα όρη τα διεσχισμένα."}},"meta":{"connection":"GreVamvas","book_number":260,"chapter_number":2,"previous_chapter":{"connection":"GreVamvas","book_number":260,"chapter":1},"next_chapter":{"connection":"GreVamvas","book_number":260,"chapter":3}}}