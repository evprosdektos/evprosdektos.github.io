{"chapter":{"1":{"verse":1,"text":"Διά τούτο, Ιώβ, άκουσον τώρα τας ομιλίας μου, και ακροάσθητι πάντας τους λόγους μου."},"2":{"verse":2,"text":"Ιδού, τώρα ήνοιξα το στόμα μου· η γλώσσα μου λαλεί εν τω στόματί μου."},"3":{"verse":3,"text":"Οι λόγοι μου θέλουσιν είσθαι κατά την ευθύτητα της καρδίας μου· και τα χείλη μου θέλουσι προφέρει γνώσιν καθαράν."},"4":{"verse":4,"text":"Το Πνεύμα του Θεού με έκαμε και η πνοή του Παντοδυνάμου με εζωοποίησεν."},"5":{"verse":5,"text":"Εάν δύνασαι, αποκρίθητί μοι· παρατάχθητι έμπροσθέν μου· στήθι."},"6":{"verse":6,"text":"Ιδού, εγώ είμαι κατά τον λόγόν σου από μέρους του Θεού· εκ πηλού είμαι και εγώ μεμορφωμένος."},"7":{"verse":7,"text":"Ιδού, ο τρόμος μου δεν θέλει σε ταράξει, ουδέ η χειρ μου θέλει είσθαι βαρεία επί σε."},"8":{"verse":8,"text":"Συ τωόντι είπας εις τα ώτα μου, και ήκουσα την φωνήν των λόγων σου,"},"9":{"verse":9,"text":"Είμαι καθαρός χωρίς αμαρτίας· είμαι αθώος· και ανομία δεν υπάρχει εν εμοί·"},"10":{"verse":10,"text":"ιδού, ευρίσκει αφορμάς εναντίον μου· με νομίζει εχθρόν αυτού·"},"11":{"verse":11,"text":"βάλλει τους πόδας μου εν τω ξύλω· παραφυλάττει πάσας τας οδούς μου."},"12":{"verse":12,"text":"Ιδού, κατά τούτο δεν είσαι δίκαιος· θέλω αποκριθή προς σε, διότι ο Θεός είναι μεγαλήτερος του ανθρώπου."},"13":{"verse":13,"text":"Διά τι αντιμάχεσαι προς αυτόν; διότι δεν δίδει λόγον περί ουδεμιάς των πράξεων αυτού."},"14":{"verse":14,"text":"Διότι ο Θεός λαλεί άπαξ και δις, αλλ' ο άνθρωπος δεν προσέχει."},"15":{"verse":15,"text":"Εν ενυπνίω, εν οράσει νυκτερινή, ότε βαθύς ύπνος πίπτει επί τους ανθρώπους, ότε υπνώττουσιν επί της κλίνης·"},"16":{"verse":16,"text":"τότε ανοίγει τα ώτα των ανθρώπων, και επισφραγίζει την προς αυτούς νουθεσίαν·"},"17":{"verse":17,"text":"διά να αποστρέψη τον άνθρωπον από των πράξεων αυτού και να εκβάλη την υπερηφανίαν εκ του ανθρώπου."},"18":{"verse":18,"text":"Προλαμβάνει την ψυχήν αυτού από του λάκκου και την ζωήν αυτού από του να διαπερασθή υπό ρομφαίας."},"19":{"verse":19,"text":"Πάλιν, τιμωρείται με πόνους επί της κλίνης αυτού, και το πλήθος των οστέων αυτού με δυνατούς πόνους·"},"20":{"verse":20,"text":"ώστε η ζωή αυτού αποστρέφεται τον άρτον και η ψυχή αυτού το επιθυμητόν φαγητόν·"},"21":{"verse":21,"text":"η σαρξ αυτού αναλίσκεται, ώστε δεν φαίνεται, και τα οστά αυτού τα αφανή εξέχουσιν·"},"22":{"verse":22,"text":"η δε ψυχή αυτού πλησίαζει εις τον λάκκον και η ζωή αυτού εις τους φονευτάς."},"23":{"verse":23,"text":"Εάν ήναι μηνυτής μετ' αυτού ή ερμηνευτής, εις μεταξύ χιλίων, διά να αναγγείλη προς τον άνθρωπον την ευθύτητα αυτού·"},"24":{"verse":24,"text":"τότε θέλει είσθαι ίλεως εις αυτόν και θέλει ειπεί, Λύτρωσον αυτόν από του να καταβή εις τον λάκκον· εγώ εύρηκα εξιλασμόν."},"25":{"verse":25,"text":"Η σαρξ αυτού θέλει είσθαι ανθηροτέρα νηπίου· θέλει επιστρέψει εις τας ημέρας της νεότητος αυτού·"},"26":{"verse":26,"text":"θέλει δεηθή του Θεού και θέλει ευνοήσει προς αυτόν· και θέλει βλέπει το πρόσωπον αυτού εν χαρά· και θέλει αποδώσει εις τον άνθρωπον την δικαιοσύνην αυτού."},"27":{"verse":27,"text":"Θέλει βλέπει προς τους ανθρώπους και θέλει λέγει, Ημάρτησα και διέστρεψα το ορθόν, και δεν με ωφέλησεν·"},"28":{"verse":28,"text":"αλλ' αυτός ελύτρωσε την ψυχήν μου από του να υπάγη εις τον λάκκον· και η ζωή μου θέλει ιδεί το φως."},"29":{"verse":29,"text":"Ιδού, πάντα ταύτα εργάζεται ο Θεός δις και τρίς μετά του ανθρώπου,"},"30":{"verse":30,"text":"διά να αποστρέψη την ψυχήν αυτού από του λάκκου, ώστε να φωτισθή εν τω φωτί των ζώντων."},"31":{"verse":31,"text":"Πρόσεχε, Ιώβ, άκουσόν μου· σιώπα, και εγώ θέλω λαλήσει."},"32":{"verse":32,"text":"Εάν έχης τι να είπης, αποκρίθητί μοι· λάλησον, διότι επιθυμώ να δικαιωθής."},"33":{"verse":33,"text":"Ει δε μη, συ άκουσόν μου· σιώπα και θέλω σε διδάξει σοφίαν."}},"meta":{"connection":"GreVamvas","book_number":220,"chapter_number":33,"previous_chapter":{"connection":"GreVamvas","book_number":220,"chapter":32},"next_chapter":{"connection":"GreVamvas","book_number":220,"chapter":34}}}