{"chapter":{"1":{"verse":1,"text":"Έπαυσαν δε και οι τρεις ούτοι άνθρωποι αποκρινόμενοι προς τον Ιώβ, διότι ήτο δίκαιος εις τους οφθαλμούς αυτού."},"2":{"verse":2,"text":"Τότε εξήφθη ο θυμός του Ελιού, υιού του Βαραχιήλ του Βουζίτου, εκ της συγγενείας του Αράμ· κατά του Ιώβ εξήφθη ο θυμός αυτού, διότι εδικαίονεν εαυτόν μάλλον παρά τον Θεόν."},"3":{"verse":3,"text":"Και κατά των τριών αυτού φίλων εξήφθη ο θυμός αυτού, διότι δεν εύρηκαν απόκρισιν και κατεδίκασαν τον Ιώβ."},"4":{"verse":4,"text":"Ο δε Ελιού περιέμενε να λαλήση προς τον Ιώβ, διότι εκείνοι ήσαν γεροντότεροι αυτού."},"5":{"verse":5,"text":"Ότε δε ο Ελιού είδεν, ότι δεν ήτο απόκρισις εν τω στόματι των τριών ανδρών, εξήφθη ο θυμός αυτού."},"6":{"verse":6,"text":"και απεκρίθη ο Ελιού ο υιός του Βαραχιήλ του Βουζίτου και είπεν· Εγώ είμαι νέος την ηλικίαν, και σεις γέροντες· διά τούτο εφοβήθην και συνεστάλην να σας φανερώσω την γνώμην μου."},"7":{"verse":7,"text":"Εγώ είπα, Αι ημέραι ας λαλήσωσι και το πλήθος των ετών ας διδάξη, σοφίαν."},"8":{"verse":8,"text":"Βεβαίως είναι πνεύμα εν τω ανθρώπω η έμπνευσις όμως του Παντοδυνάμου συνετίζει αυτόν."},"9":{"verse":9,"text":"Οι μεγαλήτεροι δεν είναι πάντοτε σοφοί· ούτε οι γέροντες νοούσι κρίσιν."},"10":{"verse":10,"text":"Διά τούτο είπα, Ακούσατέ μου· θέλω φανερώσει και εγώ την γνώμην μου."},"11":{"verse":11,"text":"Ιδού, επρόσμενα τους λόγους σας· ηκροάσθην τα επιχειρήματά σας, εωσού εξετάσητε τους λόγους."},"12":{"verse":12,"text":"Και σας παρετήρουν, και ιδού, ουδείς εξ υμών ηδυνήθη να καταπείση τον Ιώβ, αποκρινόμενος εις τους λόγους αυτού·"},"13":{"verse":13,"text":"διά να μη είπητε, Ημείς ευρήκαμεν σοφίαν. Ο Θεός θέλει καταβάλει αυτόν, ουχί άνθρωπος."},"14":{"verse":14,"text":"Εκείνος δε δεν διηύθυνε λόγους προς εμέ· και δεν θέλω αποκριθή προς αυτόν κατά τας ομιλίας σας."},"15":{"verse":15,"text":"Εκείνοι ετρόμαξαν, δεν απεκρίθησαν πλέον· έχασαν τους λόγους αυτών."},"16":{"verse":16,"text":"Και περιέμενον, επειδή δεν ελάλουν· αλλ' ίσταντο· δεν απεκρίνοντο πλέον."},"17":{"verse":17,"text":"Ας αποκριθώ και εγώ το μέρος μου· ας φανερώσω και εγώ την γνώμην μου."},"18":{"verse":18,"text":"Διότι είμαι πλήρης λόγων· το πνεύμα εντός μου με αναγκάζει."},"19":{"verse":19,"text":"Ιδού, η κοιλία μου είναι ως οίνος όστις δεν ηνοίχθη· είναι ετοίμη να σπάση, ως ασκοί γλεύκους."},"20":{"verse":20,"text":"Θέλω λαλήσει διά να αναπνεύσω· θέλω ανοίξει τα χείλη μου και αποκριθή."},"21":{"verse":21,"text":"Μη γένοιτο να γείνω προσωπολήπτης, μηδέ να κολακεύσω άνθρωπον."},"22":{"verse":22,"text":"Διότι δεν εξεύρω να κολακεύω· ο Ποιητής μου ήθελε με αναρπάσει ευθύς."}},"meta":{"connection":"GreVamvas","book_number":220,"chapter_number":32,"previous_chapter":{"connection":"GreVamvas","book_number":220,"chapter":31},"next_chapter":{"connection":"GreVamvas","book_number":220,"chapter":33}}}