{"chapter":{"1":{"verse":1,"text":"Τότε απεκρίθη Ελιφάς ο Θαιμανίτης και είπεν·"},"2":{"verse":2,"text":"Έπρεπε σοφός να προφέρη στοχασμούς μάταιους και να γεμίζη την κοιλίαν αυτού από ανατολικού ανέμου;"},"3":{"verse":3,"text":"Έπρεπε να φιλονεική διά λόγων ματαίων και ομιλιών ανωφελών;"},"4":{"verse":4,"text":"Βεβαίως συ απορρίπτεις τον φόβον και αποκλείεις την δέησιν ενώπιον του Θεού."},"5":{"verse":5,"text":"Διότι το στόμα σου αποδεικνύει την ανομίαν σου, και εξέλεξας την γλώσσαν των πανούργων."},"6":{"verse":6,"text":"Το στόμα σου σε καταδικάζει, και ουχί εγώ· και τα χείλη σου καταμαρτυρούσιν εναντίον σου."},"7":{"verse":7,"text":"Μη πρώτος άνθρωπος εγεννήθης; ή προ των βουνών επλάσθης;"},"8":{"verse":8,"text":"Μήπως ήκουσας τας βουλάς του Θεού; και εξήντλησας εις σεαυτόν την σοφίαν;"},"9":{"verse":9,"text":"Τι εξεύρεις, και δεν εξεύρομεν; τι εννοείς, και δεν εννοούμεν;"},"10":{"verse":10,"text":"Υπάρχουσι και μεταξύ ημών πολιοί και γέροντες, γεροντότεροι του πατρός σου."},"11":{"verse":11,"text":"Αι παρηγορίαι του Θεού φαίνονται μικρόν πράγμα εις σε; ή έχεις τι απόκρυφον εν σεαυτώ;"},"12":{"verse":12,"text":"Διά τι σε αποπλανά η καρδία σου; και διά τι παραφέρονται οι οφθαλμοί σου,"},"13":{"verse":13,"text":"ώστε στρέφεις το πνεύμά σου κατά του Θεού και αφίνεις να εξέρχωνται τοιούτοι λόγοι εκ του στόματός σου;"},"14":{"verse":14,"text":"Τι είναι ο άνθρωπος, ώστε να ήναι καθαρός; και ο γεγεννημένος εκ γυναικός, ώστε να ήναι δίκαιος;"},"15":{"verse":15,"text":"Ιδού, εις τους αγίους αυτού δεν εμπιστεύεται· και οι ουρανοί δεν είναι καθαροί εις τους οφθαλμούς αυτού·"},"16":{"verse":16,"text":"πόσω μάλλον βδελυρός και ακάθαρτος είναι ο άνθρωπος, ο πίνων ανομίαν ως ύδωρ;"},"17":{"verse":17,"text":"Εγώ θέλω σε διδάξει· άκουσόν μου· τούτο βεβαίως είδον και θέλω φανερώσει,"},"18":{"verse":18,"text":"το οποίον οι σοφοί ανήγγειλαν παρά των πατέρων αυτών, και δεν έκρυψαν·"},"19":{"verse":19,"text":"εις τους οποίους μόνους εδόθη η γη, και ξένος δεν επέρασε διά μέσου αυτών."},"20":{"verse":20,"text":"Ο ασεβής βασανίζεται πάσας τας ημέρας, και αριθμητά έτη είναι πεφυλαγμένα διά τον τύραννον."},"21":{"verse":21,"text":"Ήχος φόβου είναι εις τα ώτα αυτού· εν μέσω ειρήνης θέλει επέλθει επ' αυτόν ο εξολοθρευτής."},"22":{"verse":22,"text":"Δεν πιστεύει ότι θέλει επιστρέψει εκ του σκότους, και περιμένει την μάχαιραν."},"23":{"verse":23,"text":"Περιπλανάται διά άρτον, και που; εξεύρει ότι η ημέρα του σκότους είναι ετοίμη πλησίον αυτού."},"24":{"verse":24,"text":"Θλίψις και στενοχωρία θέλουσι καταπλήττει αυτόν· θέλουσιν υπερισχύσει κατ' αυτού, ως βασιλεύς εις μάχην παρεσκευασμένος·"},"25":{"verse":25,"text":"διότι εξήπλωσε την χείρα αυτού κατά του Θεού και ηλαζονεύθη κατά του Παντοδυνάμου·"},"26":{"verse":26,"text":"ώρμησε κατ' αυτού με τράχηλον επηρμένον, με την πεπυκνωμένην ράχιν των ασπίδων αυτού·"},"27":{"verse":27,"text":"διότι εσκέπασε το πρόσωπον αυτού με το πάχος αυτού και υπερεπάχυνε τα πλευρά αυτού·"},"28":{"verse":28,"text":"και κατώκησεν εις πόλεις ερήμους, εις οίκους ακατοικήτους, ετοίμους διά σωρούς."},"29":{"verse":29,"text":"δεν θέλει πλουτισθή, ουδέ θέλουσι διαμένει τα υπάρχοντα αυτού, ουδέ θέλει εκτανθή η αφθονία αυτών επί την γην."},"30":{"verse":30,"text":"Δεν θέλει χωρισθή εκ του σκότους· φλόξ θέλει ξηράνει τους βλαστούς αυτού, και με την πνοήν του στόματος αυτού θέλει απέλθει."},"31":{"verse":31,"text":"Ας μη πιστεύση εις την ματαιότητα ο ηπατημένος, διότι ματαιότης θέλει είσθαι η αμοιβή αυτού."},"32":{"verse":32,"text":"Προ του καιρού αυτού θέλει φθαρή, και ο κλάδος αυτού δεν θέλει πρασινίσει."},"33":{"verse":33,"text":"Θέλει αποβάλει την άωρον σταφυλήν αυτού ως η άμπελος, και θέλει ρίψει το άνθος αυτού ως η ελαία."},"34":{"verse":34,"text":"Διότι η σύναξις των υποκριτών θέλει ερημωθή, και πυρ θέλει καταφάγει τας σκηνάς της δωροληψίας."},"35":{"verse":35,"text":"Συλλαμβάνουσι πονηρίαν και γεννώσι ματαιότητα, και η καρδία αυτών μηχανάται δόλον."}},"meta":{"connection":"GreVamvas","book_number":220,"chapter_number":15,"previous_chapter":{"connection":"GreVamvas","book_number":220,"chapter":14},"next_chapter":{"connection":"GreVamvas","book_number":220,"chapter":16}}}