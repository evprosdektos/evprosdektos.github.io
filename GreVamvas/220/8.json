{"chapter":{"1":{"verse":1,"text":"Και απεκρίθη Βιλδάδ ο Σαυχίτης και είπεν·"},"2":{"verse":2,"text":"Έως πότε θέλεις λαλεί ταύτα; και οι λόγοι του στόματός σου θέλουσιν είσθαι ως άνεμος σφοδρός;"},"3":{"verse":3,"text":"Μήπως ο Θεός ανατρέπει την κρίσιν; ή ο Παντοδύναμος ανατρέπει το δίκαιον;"},"4":{"verse":4,"text":"Εάν οι υιοί σου ημάρτησαν εις αυτόν, παρέδωκεν αυτούς εις την χείρα της ανομίας αυτών."},"5":{"verse":5,"text":"Εάν συ ήθελες ζητήσει τον Θεόν πρωΐ, και ήθελες δεηθή του Παντοδυνάμου·"},"6":{"verse":6,"text":"εάν ήσο καθαρός και ευθύς, βεβαίως τώρα ήθελεν εγερθή διά σε, και ήθελεν ευτυχεί η κατοικία της δικαιοσύνης σου."},"7":{"verse":7,"text":"Και αν η αρχή σου ήτο μικρά, τα ύστερά σου όμως ήθελον μεγαλυνθή σφόδρα."},"8":{"verse":8,"text":"Επειδή ερώτησον, παρακαλώ, περί των προτέρων γενεών, και ερεύνησον ακριβώς περί των πατέρων αυτών·"},"9":{"verse":9,"text":"διότι ημείς είμεθα χθεσινοί, και δεν εξεύρομεν ουδέν, επειδή αι ημέραι ημών επί της γης είναι σκιά·"},"10":{"verse":10,"text":"δεν θέλουσι σε διδάξει αυτοί, και σοι ειπεί και προφέρει λόγους εκ της καρδίας αυτών;"},"11":{"verse":11,"text":"Θάλλει ο πάπυρος άνευ πηλού; αυξάνει ο σχοίνος άνευ ύδατος;"},"12":{"verse":12,"text":"Ενώ είναι έτι πράσινος και αθέριστος, ξηραίνεται προ παντός χόρτου."},"13":{"verse":13,"text":"Ούτως είναι αι οδοί πάντων των λησμονούντων τον Θεόν· και η ελπίς του υποκριτού θέλει χαθή·"},"14":{"verse":14,"text":"η ελπίς αυτού θέλει κοπή, και το θάρρος αυτού θέλει είσθαι ιστός αράχνης."},"15":{"verse":15,"text":"Θέλει επιστηριχθή επί την οικίαν αυτού, πλην αυτή δεν θέλει σταθή· θέλει κρατήσει αυτήν, πλην δεν θέλει ανορθωθή."},"16":{"verse":16,"text":"Είναι χλωρός έμπροσθεν του ηλίου, και ο κλάδος αυτού απλόνεται εις τον κήπον αυτού."},"17":{"verse":17,"text":"Αι ρίζαι αυτού περιπλέκονται εις τον σωρόν των λίθων, και εκλέγει τον πετρώδη τόπον."},"18":{"verse":18,"text":"Εάν εξαλειφθή από του τόπου αυτού, τότε θέλει αρνηθή αυτόν, λέγων, Δεν σε είδον."},"19":{"verse":19,"text":"Ιδού, αύτη είναι η χαρά της οδού αυτού, και εκ του χώματος άλλοι θέλουσι αναβλαστήσει."},"20":{"verse":20,"text":"Ιδού, ο Θεός δεν θέλει απορρίψει τον άμεμπτον, ουδέ θέλει πιάσει την χείρα των κακοποιών·"},"21":{"verse":21,"text":"εωσού γεμίση το στόμα σου από γέλωτος, και τα χείλη σου αλαλαγμού."},"22":{"verse":22,"text":"Οι μισούντές σε θέλουσιν ενδυθή αισχύνην· και η κατοικία των ασεβών δεν θέλει υπάρχει."}},"meta":{"connection":"GreVamvas","book_number":220,"chapter_number":8,"previous_chapter":{"connection":"GreVamvas","book_number":220,"chapter":7},"next_chapter":{"connection":"GreVamvas","book_number":220,"chapter":9}}}