{"chapter":{"1":{"verse":1,"text":"Δεν είναι εκστρατεία ο βίος του ανθρώπου επί της γης; αι ημέραι αυτού ως ημέραι μισθωτού;"},"2":{"verse":2,"text":"Καθώς ο δούλος επιποθεί την σκιάν, και καθώς ο μισθωτός αναμένει τον μισθόν αυτού,"},"3":{"verse":3,"text":"ούτως εγώ έλαβον διά κληρονομίαν μήνας ματαιότητος, και οδυνηραί νύκτες διωρίσθησαν εις εμέ."},"4":{"verse":4,"text":"Όταν πλαγιάζω, λέγω, Πότε θέλω εγερθή, και θέλει περάσει η νυξ; και είμαι πλήρης ανησυχίας έως της αυγής·"},"5":{"verse":5,"text":"Η σαρξ μου είναι περιενδεδυμένη σκώληκας και βώλους χώματος· το δέρμα μου διασχίζεται και ρέει."},"6":{"verse":6,"text":"Αι ημέραι μου είναι ταχύτεραι της κερκίδος του υφαντού, και χάνονται άνευ ελπίδος."},"7":{"verse":7,"text":"Ενθυμήθητι ότι η ζωή μου είναι άνεμος· ο οφθαλμός μου δεν θέλει επιστρέψει διά να ίδη αγαθόν."},"8":{"verse":8,"text":"Ο οφθαλμός του βλέποντός με δεν θέλει με ιδεί πλέον· οι οφθαλμοί σου είναι επ' εμέ, και εγώ δεν υπάρχω."},"9":{"verse":9,"text":"Καθώς το νέφος διαλύεται και χάνεται ούτως ο καταβαίνων εις τον τάφον δεν θέλει επαναβή·"},"10":{"verse":10,"text":"δεν θέλει επιστρέψει πλέον εις τον οίκον αυτού, και ο τόπος αυτού δεν θέλει γνωρίσει αυτόν πλέον."},"11":{"verse":11,"text":"Διά τούτο εγώ δεν θέλω κρατήσει το στόμα μου· θέλω λαλήσει εν τη αγωνία του πνεύματός μου· θέλω θρηνολογήσει εν τη πικρία της ψυχής μου."},"12":{"verse":12,"text":"Θάλασσα είμαι ή κήτος, ώστε έθεσας επ' εμέ φυλακήν;"},"13":{"verse":13,"text":"Όταν λέγω, Η κλίνη μου θέλει με παρηγορήσει, η κοίτη μου θέλει ελαφρώσει το παράπονόν μου,"},"14":{"verse":14,"text":"τότε με φοβίζεις με όνειρα και με καταπλήττεις με οράσεις·"},"15":{"verse":15,"text":"και η ψυχή μου εκλέγει αγχόνην και θάνατον, παρά τα οστά μου."},"16":{"verse":16,"text":"Αηδίασα· δεν θέλω ζήσει εις τον αιώνα· λείψον απ' εμού· διότι αι ημέραι μου είναι ματαιότης."},"17":{"verse":17,"text":"Τι είναι ο άνθρωπος, ώστε μεγαλύνεις αυτόν, και βάλλεις τον νούν σου επ' αυτόν;"},"18":{"verse":18,"text":"Και επισκέπτεσαι αυτόν κατά πάσαν πρωΐαν και δοκιμάζεις αυτόν κατά πάσαν στιγμήν;"},"19":{"verse":19,"text":"Έως πότε δεν θέλεις συρθή απ' εμού και δεν θέλεις με αφήσει, έως να καταπίω τον σίελόν μου;"},"20":{"verse":20,"text":"Ημάρτησα· τι δύναμαι να κάμω εις σε, διατηρητά του ανθρώπου; διά τι με έθεσας σημάδιόν σου, και είμαι βάρος εις εμαυτόν;"},"21":{"verse":21,"text":"Και διά τι δεν συγχωρείς την παράβασίν μου και αφαιρείς την ανομίαν μου; διότι μετ' ολίγον θέλω κοιμάσθαι εν τω χώματι· και το πρωΐ θέλεις με ζητήσει, και δεν θέλω υπάρχει."}},"meta":{"connection":"GreVamvas","book_number":220,"chapter_number":7,"previous_chapter":{"connection":"GreVamvas","book_number":220,"chapter":6},"next_chapter":{"connection":"GreVamvas","book_number":220,"chapter":8}}}