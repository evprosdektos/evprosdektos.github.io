{"chapter":{"1":{"verse":1,"text":"Βεβαίως είναι τόπος του αργυρίου όθεν εξάγεται, και τόπος του χρυσίου όπου καθαρίζεται·"},"2":{"verse":2,"text":"ο σίδηρος λαμβάνεται εκ της γης και ο χαλκός χύνεται εκ της πέτρας."},"3":{"verse":3,"text":"Βάλλει μεν ο άνθρωπος όρια εις το σκότος και ανιχνεύει τα πάντα μέχρι τελειότητος· τους λίθους του σκότους και της σκιάς του θανάτου."},"4":{"verse":4,"text":"Χείμαρρος εξορμά εκ του τόπου όπου κατοικεί· ύδατα αδοκίμαστα υπό του ποδός· ταύτα ολιγοστεύουσι και αναχωρούσιν από των ανθρώπων."},"5":{"verse":5,"text":"Περί δε της γης, εξ αυτής εξέρχεται ο άρτος και υποκάτωθεν αυτής ανασκάπτεται ως υπό πυρός·"},"6":{"verse":6,"text":"οι λίθοι αυτής είναι τόπος σαπφείρων· και εν αυτή χώμα χρυσίου."},"7":{"verse":7,"text":"Την οδόν εκείνην δεν γνωρίζει πτηνόν και οφθαλμός γυπός δεν είδεν αυτήν·"},"8":{"verse":8,"text":"τα θηρία δεν επάτησαν αυτήν, ο άγριος λέων δεν επέρασε δι' αυτής."},"9":{"verse":9,"text":"Εκτείνει την χείρα αυτού επί τον σκληρόν βράχον· ανατρέπει τα όρη από της ρίζης."},"10":{"verse":10,"text":"Εγκόπτει ποταμούς μεταξύ των βράχων· και ο οφθαλμός αυτού ανακαλύπτει παν πολύτιμον."},"11":{"verse":11,"text":"Δεσμεύει των ποταμών την πλημμύραν· και το κεκρυμμένον εκφέρει εις φως."},"12":{"verse":12,"text":"Αλλ' η σοφία πόθεν θέλει ευρεθή; και που είναι ο τόπος της συνέσεως;"},"13":{"verse":13,"text":"Ο άνθρωπος δεν γνωρίζει την τιμήν αυτής· και δεν ευρίσκεται εν τη γη των ζώντων."},"14":{"verse":14,"text":"Η άβυσσος λέγει, δεν είναι εν εμοί· και η θάλασσα λέγει, δεν είναι μετ' εμού."},"15":{"verse":15,"text":"Δεν δύναται να δοθή χρυσίον αντ' αυτής· και αργύριον δεν δύναται να ζυγισθή εις αντάλλαγμα αυτής."},"16":{"verse":16,"text":"Δεν δύναται να εκτιμηθή με το χρυσίον του Οφείρ, με τον πολύτιμον όνυχα και σάπφειρον."},"17":{"verse":17,"text":"Το χρυσίον και ο κρύσταλλος δεν δύναται να εξισωθώσι με αυτήν· και αντάλλαγμα αυτής να γείνη με σκεύη καθαρωτάτου χρυσίου."},"18":{"verse":18,"text":"Δεν θέλει μνημονευθή κοράλλιον, ή μαργαρίται· διότι η τιμή της σοφίας είναι υπερτέρα των πολυτίμων λίθων."},"19":{"verse":19,"text":"Το τοπάζιον της Αιθιοπίας δεν θέλει εξισωθή με αυτήν· δεν θέλει εκτιμηθή με καθαρόν χρυσίον."},"20":{"verse":20,"text":"Πόθεν λοιπόν έρχεται η σοφία; και που είναι ο τόπος της συνέσεως;"},"21":{"verse":21,"text":"Είναι βεβαίως κεκρυμμένη από των οφθαλμών πάντων των ζώντων, και εσκεπασμένη από των πτηνών του ουρανού."},"22":{"verse":22,"text":"Η απώλεια και ο θάνατος λέγουσι, Διά των ώτων ημών ηκούσαμεν την φήμην αυτής."},"23":{"verse":23,"text":"Ο Θεός εννοεί την οδόν αυτής, και αυτός γνωρίζει τον τόπον αυτής."},"24":{"verse":24,"text":"Επειδή αυτός θεωρεί έως των περάτων της γης, βλέπει υποκάτω παντός του ουρανού,"},"25":{"verse":25,"text":"διά να ζυγίζη το βάρος των ανέμων, και να σταθμίζη τα ύδατα με μέτρον."},"26":{"verse":26,"text":"Ότε έκαμε νόμον διά την βροχήν και οδόν διά την αστραπήν της βροντής,"},"27":{"verse":27,"text":"τότε είδε και εφανέρωσεν αυτήν· ητοίμασεν αυτήν και μάλιστα εξιχνίασεν αυτήν."},"28":{"verse":28,"text":"Και είπε προς τον άνθρωπον, Ιδού, ο φόβος του Κυρίου, ούτος είναι η σοφία, και η αποχή από του κακού σύνεσις."}},"meta":{"connection":"GreVamvas","book_number":220,"chapter_number":28,"previous_chapter":{"connection":"GreVamvas","book_number":220,"chapter":27},"next_chapter":{"connection":"GreVamvas","book_number":220,"chapter":29}}}