{"chapter":{"1":{"verse":1,"text":"Ο δε Ιώβ απεκρίθη και είπεν·"},"2":{"verse":2,"text":"Είθε να εζυγίζετο τωόντι η λύπη μου, και η συμφορά μου να ετίθετο όλη ομού εν τη πλάστιγγι."},"3":{"verse":3,"text":"Επειδή τώρα ήθελεν είσθαι βαρυτέρα υπέρ την άμμον της θαλάσσης· διά τούτο οι λόγοι μου καταπίνονται."},"4":{"verse":4,"text":"Διότι τα βέλη του Παντοδυνάμου είναι εντός μου, των οποίων το φαρμάκιον εκπίνει το πνεύμά μου· οι τρόμοι του Θεού παρατάττονται εναντίον μου."},"5":{"verse":5,"text":"Ογκάται ο άγριος όνος παρά τη χλόη; ή μυκάται ο βους παρά τη φάτνη αυτού;"},"6":{"verse":6,"text":"Τρώγεται το άνοστον χωρίς άλατος; ή υπάρχει γεύσις εν τω λευκώματι του ωού;"},"7":{"verse":7,"text":"Τα πράγματα, τα οποία η ψυχή μου απεστρέφετο να εγγίση, έγειναν ως το αηδές φαγητόν μου."},"8":{"verse":8,"text":"Είθε να απελάμβανον την αίτησίν μου, και να μοι έδιδεν ο Θεός την επιθυμίαν μου."},"9":{"verse":9,"text":"Και να ήθελεν ευδοκήσει ο Θεός να με αφανίση· να απολύση την χείρα αυτού και να με κόψη."},"10":{"verse":10,"text":"Και θέλει είσθαι έτι η παρηγορία μου, ότι, και αν καταναλωθώ εν τη θλίψει και αυτός δεν με λυπηθή, εγώ δεν έκρυψα τους λόγους του Αγίου."},"11":{"verse":11,"text":"Ποία η δύναμίς μου, ώστε να εγκαρτερώ; και ποίον το τέλος μου, ώστε να υποφέρη η ψυχή μου;"},"12":{"verse":12,"text":"Μήπως η δύναμίς μου είναι δύναμις λίθων; ή η σαρξ μου χαλκός;"},"13":{"verse":13,"text":"Μήπως δεν εξέλιπεν εν εμοί η βοήθειά μου και απεμακρύνθη απ' εμού η σωτηρία;"},"14":{"verse":14,"text":"Εις τον τεθλιμμένον έλεος πρέπει παρά του φίλου αυτού· αλλ' αυτός εγκατέλιπε τον φόβον του Παντοδυνάμου."},"15":{"verse":15,"text":"Οι αδελφοί μου εφέρθησαν απατηλώς ως χείμαρρος, ως ρεύμα χειμάρρων παρήλθον·"},"16":{"verse":16,"text":"οίτινες θολόνονται εκ του πάγου, εις τους οποίους διαλύεται η χιών·"},"17":{"verse":17,"text":"όταν θερμανθώσιν, εκλείπουσιν· όταν γείνη θερμότης, εξαλείφονται από του τόπου αυτών."},"18":{"verse":18,"text":"Τα ίχνη της πορείας αυτών συστρέφονται· καταντώσιν εις το μηδέν και χάνονται·"},"19":{"verse":19,"text":"τα πλήθη της Θαιμά εθεώρουν, οι συνοδοιπόροι της Σεβά περιέμενον αυτούς·"},"20":{"verse":20,"text":"Εψεύσθησαν της ελπίδος αυτών· ήλθον εκεί και ενετράπησαν."},"21":{"verse":21,"text":"Τώρα και σεις είσθε ως αυτοί· είδετε την πληγήν μου και ετρομάξατε."},"22":{"verse":22,"text":"Μήπως εγώ είπα, Φέρετε προς εμέ; ή, Δότε δώρον εις εμέ από της περιουσίας υμών;"},"23":{"verse":23,"text":"ή, Ελευθερώσατέ με εκ της χειρός του εχθρού; ή, Λυτρώσατέ με εκ της χειρός των ισχυρών;"},"24":{"verse":24,"text":"Διδάξατέ με, και εγώ θέλω σιωπήσει· και δείξατέ μοι κατά τι έσφαλα."},"25":{"verse":25,"text":"Πόσον ισχυροί είναι οι ορθοί λόγοι· αλλ' ο έλεγχός σας, τι αποδεικνύει;"},"26":{"verse":26,"text":"Φαντάζεσθε να ελέγξητε λόγους, ενώ αι ομιλίαι του απηλπισμένου είναι ως άνεμος;"},"27":{"verse":27,"text":"Τωόντι, σεις επιπίπτετε επί τον ορφανόν, και σκάπτετε λάκκον εις τον φίλον σας."},"28":{"verse":28,"text":"Τώρα λοιπόν ευαρεστήθητε να εμβλέψητε εις εμέ, διότι έμπροσθεν υμών κείται αν εγώ ψεύδωμαι."},"29":{"verse":29,"text":"Επιστρέψατε, παρακαλώ· ας μη γείνη αδικία· ναι, επιστρέψατε πάλιν· η δικαιοσύνη μου είναι εν τούτω."},"30":{"verse":30,"text":"Υπάρχει αδικία εν τη γλώσση μου; δεν δύναται ο ουρανίσκος μου να διακρίνη τα διεφθαρμένα;"}},"meta":{"connection":"GreVamvas","book_number":220,"chapter_number":6,"previous_chapter":{"connection":"GreVamvas","book_number":220,"chapter":5},"next_chapter":{"connection":"GreVamvas","book_number":220,"chapter":7}}}