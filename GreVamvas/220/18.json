{"chapter":{"1":{"verse":1,"text":"Και απεκρίθη Βιλδάδ ο Σαυχίτης και είπεν·"},"2":{"verse":2,"text":"Έως πότε δεν θέλετε τελειώσει τους λόγους; προσέξατε, και έπειτα θέλομεν λαλήσει."},"3":{"verse":3,"text":"Διά τι λογιζόμεθα ως τετράποδα, και εξαχρειούμεθα έμπροσθέν σας;"},"4":{"verse":4,"text":"Ω διασπαράττων την ψυχήν σου εν τω θυμώ σου, διά σε η γη θέλει εγκαταλειφθή; και ο βράχος θέλει μετακινηθή από του τόπου αυτού;"},"5":{"verse":5,"text":"Βεβαίως το φως των ασεβών θέλει σβεσθή, και ο σπινθήρ του πυρός αυτών δεν θέλει αναλάμψει·"},"6":{"verse":6,"text":"το φως θέλει είσθαι σκότος εν τη σκηνή αυτού, και ο λύχνος αυτού άνωθεν αυτού θέλει σβεσθή·"},"7":{"verse":7,"text":"τα βήματα της δυνάμεως αυτού θέλουσι συσταλθή, και η βουλή αυτού θέλει κατακρημνίσει αυτόν."},"8":{"verse":8,"text":"Διότι με τους εαυτού πόδας ερρίφθη εις δίκτυον, και περιπατεί επί βρόχων."},"9":{"verse":9,"text":"Παγίς θέλει συλλάβει αυτόν από της πτέρνας· ο κλέπτης θέλει υπερισχύσει κατ' αυτού."},"10":{"verse":10,"text":"Η παγίς αυτού είναι κεκρυμμένη εν τη γη, και η ενέδρα αυτού επί της οδού."},"11":{"verse":11,"text":"Τρόμοι θέλουσι φοβίζει αυτόν κυκλόθεν, και θέλουσι καταδιώκει αυτόν κατά πόδας."},"12":{"verse":12,"text":"Η δύναμις αυτού θέλει λιμοκτονήσει, και όλεθρος θέλει είσθαι έτοιμος εις την πλευράν αυτού."},"13":{"verse":13,"text":"Πρωτότοκος θάνατος θέλει καταφάγει το κάλλος του δέρματος αυτού· το κάλλος αυτού θέλει καταφάγει."},"14":{"verse":14,"text":"Το θάρρος αυτού θέλει εκριζωθή από της σκηνής αυτού, και αυτός θέλει συρθή προς τον βασιλέα των τρόμων."},"15":{"verse":15,"text":"Ούτοι θέλουσι κατοικήσει εν τη σκηνή αυτού, ήτις δεν είναι πλέον αυτού· θείον θέλει διασπαρή επί την κατοικίαν αυτού."},"16":{"verse":16,"text":"Υποκάτωθεν αι ρίζαι αυτού θέλουσι ξηρανθή, και επάνωθεν θέλει κοπή ο κλάδος αυτού."},"17":{"verse":17,"text":"Το μνημόσυνον αυτού θέλει εξαλειφθή από της γης, και δεν θέλει υπάρχει πλέον το όνομα αυτού εν ταις πλατείαις."},"18":{"verse":18,"text":"Θέλει εξωσθή από του φωτός εις το σκότος, και θέλει εκβληθή από του κόσμου."},"19":{"verse":19,"text":"Δεν θέλει έχει ούτε υιόν ούτε έγγονον μεταξύ του λαού αυτού, ουδέ υπόλοιπον εν ταις κατοικίαις αυτού."},"20":{"verse":20,"text":"Οι μεταγενέστεροι θέλουσιν εκπλαγή διά την ημέραν αυτού, καθώς οι προγενέστεροι έλαβον φρίκην."},"21":{"verse":21,"text":"Βεβαίως τοιαύται είναι αι κατοικίαι του ασεβούς, και ούτος ο τόπος του μη γνωρίζοντος τον Θεόν."}},"meta":{"connection":"GreVamvas","book_number":220,"chapter_number":18,"previous_chapter":{"connection":"GreVamvas","book_number":220,"chapter":17},"next_chapter":{"connection":"GreVamvas","book_number":220,"chapter":19}}}