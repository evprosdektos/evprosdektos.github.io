{"chapter":{"1":{"verse":1,"text":"Ο δε Ιώβ απεκρίθη και είπε·"},"2":{"verse":2,"text":"Σεις είσθε αληθώς οι άνθρωποι, και με σας θέλει τελευτήσει η σοφία."},"3":{"verse":3,"text":"Και εγώ έχω σύνεσιν ως και υμείς· δεν είμαι κατώτερος υμών· και τις δεν γνωρίζει τοιαύτα πράγματα;"},"4":{"verse":4,"text":"Έγεινα χλεύη εις τον πλησίον μου, όστις επικαλούμαι τον Θεόν, και μοι αποκρίνεται. Ο δίκαιος και άμεμπτος περιγελάται."},"5":{"verse":5,"text":"Ο κινδυνεύων να ολισθήση με τους πόδας είναι εις τον στοχασμόν του ευτυχούντος ως λύχνος καταπεφρονημένος."},"6":{"verse":6,"text":"Αι σκηναί των ληστών ευτυχούσι, και οι παροργίζοντες τον Θεόν είναι εν ασφαλεία, εις τας χείρας των οποίων ο Θεός φέρει αφθονίαν."},"7":{"verse":7,"text":"Αλλ' ερώτησον τώρα τα ζώα, και θέλουσι σε διδάξει· και τα πετεινά του ουρανού, και θέλουσι σοι απαγγείλει·"},"8":{"verse":8,"text":"ή λάλησον προς την γην, και θέλει σε διδάξει· και οι ιχθύες της θαλάσσης θέλουσι σοι διηγηθή."},"9":{"verse":9,"text":"Τις εκ πάντων τούτων δεν γνωρίζει, ότι η χειρ του Κυρίου έκαμε ταύτα;"},"10":{"verse":10,"text":"Εν τη χειρί του οποίου είναι ψυχή πάντων των ζώντων και η πνοή πάσης ανθρωπίνης σαρκός."},"11":{"verse":11,"text":"Το ωτίον δεν διακρίνει τους λόγους; και ο ουρανίσκος λαμβάνει γεύσιν του φαγητού αυτού;"},"12":{"verse":12,"text":"Η σοφία είναι μετά των γερόντων, και η σύνεσις εν τη μακρότητι των ημερών."},"13":{"verse":13,"text":"Εν αυτώ είναι η σοφία και η δύναμις· αυτός έχει βουλήν και σύνεσιν."},"14":{"verse":14,"text":"Ιδού, καταστρέφει, και δεν ανοικοδομείται· κλείει κατά του ανθρώπου, και ουδείς ο ανοίγων."},"15":{"verse":15,"text":"Ιδού, κρατεί τα ύδατα, και ξηραίνονται· πάλιν εξαποστέλλει αυτά, και καταστρέφουσι την γην."},"16":{"verse":16,"text":"Μετ' αυτού είναι η δύναμις και η σοφία· αυτού είναι ο απατώμενος και ο απατών."},"17":{"verse":17,"text":"Παραδίδει λάφυρον τους βουλευτάς και μωραίνει τους κριτάς."},"18":{"verse":18,"text":"Λύει την ζώνην των βασιλέων και περιζώνει την οσφύν αυτών με σχοινίον."},"19":{"verse":19,"text":"Παραδίδει λάφυρον τους άρχοντας και καταστρέφει τους ισχυρούς."},"20":{"verse":20,"text":"Αφαιρεί τον λόγον των δεινών ρητόρων, και σηκόνει την σύνεσιν από των πρεσβυτέρων."},"21":{"verse":21,"text":"Εκχέει καταφρόνησιν επί τους άρχοντας, και λύει την ζώνην των ισχυρών."},"22":{"verse":22,"text":"Αποκαλύπτει εκ του σκότους βαθέα πράγματα, και εξάγει εις φως την σκιάν του θανάτου."},"23":{"verse":23,"text":"Μεγαλύνει τα έθνη και αφανίζει αυτά· πλατύνει τα έθνη και συστέλλει αυτά."},"24":{"verse":24,"text":"Αφαιρεί την καρδίαν από των αρχηγών των λαών της γης, και κάμνει αυτούς να περιπλανώνται εν ερήμω αβάτω·"},"25":{"verse":25,"text":"ψηλαφώσιν εν σκότει χωρίς φωτός, και κάμνει αυτούς να παραφέρωνται ως ο μεθύων."}},"meta":{"connection":"GreVamvas","book_number":220,"chapter_number":12,"previous_chapter":{"connection":"GreVamvas","book_number":220,"chapter":11},"next_chapter":{"connection":"GreVamvas","book_number":220,"chapter":13}}}