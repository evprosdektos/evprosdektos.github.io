{"chapter":{"1":{"verse":1,"text":"Γνωρίζεις τον καιρόν του τοκετού των αγρίων αιγών του βράχου; δύνασαι να σημειώσης πότε γεννώσιν αι έλαφοι;"},"2":{"verse":2,"text":"Δύνασαι να αριθμήσης τους μήνας τους οποίους πληρούσιν; ή γνωρίζεις τον καιρόν του τοκετού αυτών;"},"3":{"verse":3,"text":"Αυταί συγκάμπτονται, γεννώσι τα παιδία αυτών, ελευθερόνονται από των ωδίνων αυτών."},"4":{"verse":4,"text":"Τα τέκνα αυτών ενδυναμούνται, αυξάνουσιν εν τη πεδιάδι· εξέρχονται και δεν επιστρέφουσι πλέον εις αυτάς."},"5":{"verse":5,"text":"Τις εξαπέστειλεν ελεύθερον τον άγριον όνον; ή τις έλυσε τους δεσμούς αυτού;"},"6":{"verse":6,"text":"του οποίου οικίαν έκαμον την έρημον, και την αλμυρίδα κατοικίαν αυτού."},"7":{"verse":7,"text":"Καταγελά του θορύβου της πόλεως· δεν ακούει την κραυγήν του εργοδιώκτου."},"8":{"verse":8,"text":"Κατασκοπεύει τα όρη διά βοσκήν αυτού, και υπάγει ζητών κατόπιν παντός είδους χλόης."},"9":{"verse":9,"text":"Θέλει ευχαριστηθή ο μονόκερως να σε δουλεύη, ή θέλει διανυκτερεύσει εν τη φάτνη σου;"},"10":{"verse":10,"text":"Δύνασαι να δέσης τον μονόκερων με τον δεσμόν αυτού προς αροτρίασιν; ή θέλει ομαλίζει τας πεδιάδας οπίσω σου;"},"11":{"verse":11,"text":"Θέλεις βάλει το θάρρος σου εις αυτόν, διότι η δύναμις αυτού είναι μεγάλη; ή θέλεις αφήσει την εργασίαν σου επ' αυτόν;"},"12":{"verse":12,"text":"Θέλεις εμπιστευθή εις αυτόν να σοι φέρη τον σπόρον σου και να συνάξη αυτόν εν τω αλωνίω σου;"},"13":{"verse":13,"text":"Έδωκας συ τας ώραίας πτέρυγας εις τους ταώνας; ή πτέρυγας και πτερά εις την στρουθοκάμηλον;"},"14":{"verse":14,"text":"ήτις αφίνει τα ωά αυτής εις την γην και θάλπει αυτά επί του χώματος,"},"15":{"verse":15,"text":"και λησμονεί ότι ο πους ενδέχεται να συντρίψη αυτά, ή το θηρίον του αγρού να καταπατήση αυτά·"},"16":{"verse":16,"text":"σκληρύνεται κατά των τέκνων αυτής, ως να μη ήσαν αυτής· ματαίως εκοπίασε, μη φοβουμένη·"},"17":{"verse":17,"text":"διότι ο Θεός εστέρησεν αυτήν από σοφίας και δεν εμοίρασεν εις αυτήν σύνεσιν·"},"18":{"verse":18,"text":"οσάκις σηκόνεται όρθιος, καταγελά του ίππου και του αναβάτου αυτού."},"19":{"verse":19,"text":"Συ έδωκας δύναμιν εις τον ίππον; περιενέδυσας τον τράχηλον αυτού με βροντήν;"},"20":{"verse":20,"text":"συ κάμνεις αυτόν να πηδά ως ακρίς; το γαυρίαμα των μυκτήρων αυτού είναι τρομερόν·"},"21":{"verse":21,"text":"ανασκάπτει εν τη κοιλάδι και αγάλλεται εις την δύναμιν αυτού· εξέρχεται εις απάντησιν των όπλων·"},"22":{"verse":22,"text":"καταγελά του φόβου και δεν τρομάζει· ουδέ στρέφει από προσώπου ρομφαίας·"},"23":{"verse":23,"text":"η φαρέτρα κροταλίζει κατ' αυτού, η εξαστράπτουσα λόγχη και το δόρυ."},"24":{"verse":24,"text":"Καταπίνει την γην εν αγριότητι και μανία· και δεν πιστεύει ότι ηχεί σάλπιγξ·"},"25":{"verse":25,"text":"άμα δε τη φωνή της σάλπιγγος, λέγει, Α, α και μακρόθεν οσφραίνεται την μάχην, την κραυγήν των στρατηγών και τον αλαλαγμόν."},"26":{"verse":26,"text":"Διά της σοφίας σου πετά ο ιέραξ και απλόνει τας πτέρυγας αυτού προς νότον;"},"27":{"verse":27,"text":"Εις την προσταγήν σου ανυψούται ο αετός και κάμνει την φωλεάν αυτού εν τοις υψηλοίς;"},"28":{"verse":28,"text":"Κατοικεί επί βράχου και διατρίβει, επί αποτόμου βράχου και επί αβάτων τόπων·"},"29":{"verse":29,"text":"εκείθεν αναζητεί τροφήν· οι οφθαλμοί αυτού σκοπεύουσι μακρόθεν·"},"30":{"verse":30,"text":"και οι νεοσσοί αυτού αίμα πίνουσι· και όπου πτώματα, εκεί και αυτός."}},"meta":{"connection":"GreVamvas","book_number":220,"chapter_number":39,"previous_chapter":{"connection":"GreVamvas","book_number":220,"chapter":38},"next_chapter":{"connection":"GreVamvas","book_number":220,"chapter":40}}}