{"chapter":{"1":{"verse":1,"text":"Ο Κύριος απεκρίθη έτι προς τον Ιώβ και είπεν·"},"2":{"verse":2,"text":"Ο διαδικαζόμενος προς τον Παντοδύναμον θέλει διδάξει αυτόν; ο ελέγχων τον Θεόν ας αποκριθή προς τούτο."},"3":{"verse":3,"text":"Τότε ο Ιώβ απεκρίθη προς τον Κύριον και είπεν·"},"4":{"verse":4,"text":"Ιδού, εγώ είμαι ουτιδανός· τι δύναμαι να αποκριθώ προς σε; θέλω βάλει την χείρα μου επί το στόμα μου·"},"5":{"verse":5,"text":"άπαξ ελάλησα και δεν θέλω αποκριθή πλέον· μάλιστα, δίς· αλλά δεν θέλω επιπροσθέσει."},"6":{"verse":6,"text":"Τότε απεκρίθη ο Κύριος προς τον Ιώβ εκ του ανεμοστροβίλου και είπε·"},"7":{"verse":7,"text":"Ζώσον ήδη ως ανήρ την οσφύν σου· εγώ θέλω σε ερωτήσει, και απάγγειλόν μοι."},"8":{"verse":8,"text":"Θέλεις άρα αναιρέσει την κρίσιν μου; θέλεις με καταδικάσει, διά να δικαιωθής;"},"9":{"verse":9,"text":"Έχεις βραχίονα ως ο Θεός; ή δύνασαι να βροντάς με φωνήν ως αυτός;"},"10":{"verse":10,"text":"Στολίσθητι τώρα μεγαλοπρέπειαν και υπεροχήν· και ενδύθητι δόξαν και ώραιότητα."},"11":{"verse":11,"text":"Έκχεε τας φλόγας της οργής σου· και βλέπε πάντα υπερήφανον και ταπείνονε αυτόν."},"12":{"verse":12,"text":"Βλέπε πάντα υπερήφανον· κρήμνιζε αυτόν· και καταπάτει τους ασεβείς εν τω τόπω αυτών."},"13":{"verse":13,"text":"Κρύψον αυτούς ομού εν τω χώματι· κάλυψον τα πρόσωπα αυτών εν αφανεία."},"14":{"verse":14,"text":"Τότε και εγώ θέλω ομολογήσει προς σε, ότι η δεξιά σου δύναται να σε σώση."},"15":{"verse":15,"text":"Ιδού τώρα, ο Βεεμώθ, τον οποίον έκαμα μετά σου, τρώγει χόρτον ως βους."},"16":{"verse":16,"text":"Ιδού τώρα, η δύναμις αυτού είναι εν τοις νεφροίς αυτού και η ισχύς αυτού εν τω ομφαλώ της κοιλίας αυτού."},"17":{"verse":17,"text":"Υψόνει την ουράν αυτού ως κέδρον· τα νεύρα των μηρών αυτού είναι συμπεπλεγμένα."},"18":{"verse":18,"text":"Τα οστά αυτού είναι χάλκινοι σωλήνες· τα οστά αυτού ως μοχλοί σιδήρου."},"19":{"verse":19,"text":"Τούτο είναι το αριστούργημα του Θεού· ο ποιήσας αυτόν δύναται να πλησιάση εις αυτόν την ρομφαίαν αυτού."},"20":{"verse":20,"text":"Διότι τα όρη προμηθεύουσιν εις αυτόν την τροφήν, όπου παίζουσι πάντα τα θηρία του αγρού."},"21":{"verse":21,"text":"Πλαγιάζει υποκάτω των σκιερών δένδρων, υπό την σκέπην των καλάμων και εν τοις βάλτοις."},"22":{"verse":22,"text":"Τα σκιερά δένδρα σκεπάζουσιν αυτόν με την σκιάν αυτών· αι ιτέαι των ρυάκων περικαλύπτουσιν αυτόν."},"23":{"verse":23,"text":"Ιδού, εάν πλημμυρίση ποταμός, δεν σπεύδει να φύγη· έχει θάρρος, και αν ο Ιορδάνης προσβάλλη εις το στόμα αυτού."},"24":{"verse":24,"text":"Δύναταί τις φανερά να συλλάβη αυτόν; ή διά παγίδων να διατρυπήση την ρίνα αυτού;"}},"meta":{"connection":"GreVamvas","book_number":220,"chapter_number":40,"previous_chapter":{"connection":"GreVamvas","book_number":220,"chapter":39},"next_chapter":{"connection":"GreVamvas","book_number":220,"chapter":41}}}