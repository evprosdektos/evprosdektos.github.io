{"chapter":{"1":{"verse":1,"text":"Έκαμον συνθήκην μετά των οφθαλμών μου· και πως να έχω τον στοχασμόν μου επί παρθένον;"},"2":{"verse":2,"text":"και τι το μερίδιον παρά Θεού άνωθεν; και η κληρονομία του Παντοδυνάμου εκ των υψηλών;"},"3":{"verse":3,"text":"Ουχί αφανισμός διά τον ασεβή; και ταλαιπωρία διά τους εργάτας της ανομίας;"},"4":{"verse":4,"text":"δεν βλέπει αυτός τας οδούς μου και απαριθμεί πάντα τα βήματά μου;"},"5":{"verse":5,"text":"Εάν περιεπάτησα με ψεύδος, ή ο πους μου έσπευσεν εις δόλον,"},"6":{"verse":6,"text":"ας με ζυγίση διά της στάθμης της δικαιοσύνης και ας γνωρίση ο Θεός την ακεραιότητά μου·"},"7":{"verse":7,"text":"αν το βήμά μου εξετράπη από της οδού και η καρδία μου επηκολούθησε τους οφθαλμούς μου, και αν κηλίς προσεκολλήθη εις τας χείρας μου·"},"8":{"verse":8,"text":"να σπείρω, και άλλος να φάγη· και να εκριζωθώσιν οι έκγονοί μου."},"9":{"verse":9,"text":"Αν η καρδία μου ηπατήθη υπό γυναικός, ή παρεμόνευσα εις την θύραν του πλησίον μου,"},"10":{"verse":10,"text":"η γυνή μου να αλέση δι' άλλον, και άλλοι να πέσωσιν επ' αυτήν."},"11":{"verse":11,"text":"Διότι μιαρόν ανόμημα τούτο και αμάρτημα κατάδικον·"},"12":{"verse":12,"text":"διότι είναι πυρ κατατρώγον μέχρις αφανισμού, και ήθελεν εκριζώσει πάντα τα γεννήματά μου."},"13":{"verse":13,"text":"Αν κατεφρόνησα την κρίσιν του δούλου μου ή της δούλης μου, ότε διεφέροντο προς εμέ,"},"14":{"verse":14,"text":"τι θέλω κάμει τότε, όταν εγερθή ο Θεός; και όταν επισκεφθή, τι θέλω αποκριθή προς αυτόν;"},"15":{"verse":15,"text":"Ο ποιήσας εμέ εν τη κοιλία, δεν εποίησε και εκείνον; και δεν εμόρφωσεν ημάς ο αυτός εν τη μήτρα;"},"16":{"verse":16,"text":"Αν ηρνήθην την επιθυμίαν των πτωχών, ή εμάρανα τους οφθαλμούς της χήρας,"},"17":{"verse":17,"text":"ή έφαγον μόνος τον άρτον μου, και ο ορφανός δεν έφαγεν εξ αυτού·"},"18":{"verse":18,"text":"διότι ο μεν εκ νεότητος μου ετρέφετο μετ' εμού, ως μετά πατρός, την δε εκ κοιλίας της μητρός μου ωδήγησα·"},"19":{"verse":19,"text":"αν είδον τινά απολλύμενον δι' έλλειψιν ενδύματος ή πτωχόν χωρίς σκεπάσματος,"},"20":{"verse":20,"text":"αν οι νεφροί αυτού δεν με ευλόγησαν και δεν εθερμάνθη με το μαλλίον των προβάτων μου,"},"21":{"verse":21,"text":"αν εσήκωσα την χείρα μου κατά του ορφανού, βλέπων ότι υπερίσχυον εν τη πύλη,"},"22":{"verse":22,"text":"να πέση ο βραχίων μου εκ του ώμου, και η χειρ μου να συντριφθή εκ του αγκώνος."},"23":{"verse":23,"text":"Διότι ο παρά του Θεού όλεθρος ήτο εις εμέ φρίκη και διά την μεγαλειότητα αυτού δεν ήθελον δυνηθή να ανθέξω."},"24":{"verse":24,"text":"Αν έθεσα εις το χρυσίον την ελπίδα μου, ή είπα προς το καθαρόν χρυσίον, Συ είσαι το θάρρος μου,"},"25":{"verse":25,"text":"αν ευφράνθην διότι ο πλούτος μου ήτο μέγας και διότι η χειρ μου εύρηκεν αφθονίαν,"},"26":{"verse":26,"text":"αν εθεώρουν τον ήλιον αναλάμποντα ή την σελήνην περιπατούσαν εν τη λαμπρότητι αυτής,"},"27":{"verse":27,"text":"και η καρδία μου εθέλχθη κρυφίως, ή με το στόμα μου εφίλησα την χείρα μου,"},"28":{"verse":28,"text":"και τούτο ήθελεν είσθαι ανόμημα κατάδικον· διότι ήθελον αρνηθή τον Θεόν τον Ύψιστον."},"29":{"verse":29,"text":"Αν εχάρην εις τον αφανισμόν του μισούντός με, ή επεχάρην ότε εύρηκεν αυτόν κακόν·"},"30":{"verse":30,"text":"διότι ουδέ αφήκα το στόμα μου να αμαρτήση, ευχόμενος κατάραν εις την ψυχήν αυτού·"},"31":{"verse":31,"text":"αν οι άνθρωποι της σκηνής μου δεν είπον, τις θέλει δείξει άνθρωπον μη χορτασθέντα από των κρεάτων αυτού;"},"32":{"verse":32,"text":"Ο ξένος δεν διενυκτέρευεν έξω· ήνοιγον την θύραν μου εις τον οδοιπόρον·"},"33":{"verse":33,"text":"αν εσκέπασα την παράβασίν μου ως ο Αδάμ, κρύπτων την ανομίαν μου εν τω κόλπω μου·"},"34":{"verse":34,"text":"διότι μήπως εφοβούμην μέγα πλήθος, ή με ετρόμαζεν η καταφρόνησις των οικογενειών, ώστε να σιωπήσω και να μη εκβώ εκ της θύρας;"},"35":{"verse":35,"text":"Ω να ήτο τις να με ήκουεν. Ιδού, η επιθυμία μου είναι να απεκρίνετο ο Παντοδύναμος εις εμέ, και ο αντίδικός μου να έγραφε βιβλίον."},"36":{"verse":36,"text":"Βεβαίως ήθελον βαστάσει αυτό επί του ώμου μου, ήθελον περιδέσει αυτό στέφανον επ' εμέ·"},"37":{"verse":37,"text":"ήθελον φανερώσει προς αυτόν τον αριθμόν των βημάτων μου· ως άρχων ήθελον πλησιάσει εις αυτόν."},"38":{"verse":38,"text":"Αν ο αγρός μου καταβοά εναντίον μου και κλαίωσιν ομού οι αύλακες αυτού,"},"39":{"verse":39,"text":"αν έφαγον τον καρπόν αυτόν χωρίς μισθόν, ή έκαμον να εκβή η ψυχή των γεωργών αυτού,"},"40":{"verse":40,"text":"Ας φυτρώσωσι τρίβολοι αντί σίτου και ζιζάνια αντί κριθής. Ετελείωσαν οι λόγοι του Ιώβ."}},"meta":{"connection":"GreVamvas","book_number":220,"chapter_number":31,"previous_chapter":{"connection":"GreVamvas","book_number":220,"chapter":30},"next_chapter":{"connection":"GreVamvas","book_number":220,"chapter":32}}}