{"chapter":{"1":{"verse":1,"text":"«Ψαλμός του Δαβίδ.» Προς σε, Κύριε, ύψωσα την ψυχήν μου."},"2":{"verse":2,"text":"Θεέ μου, επί σε ήλπισα· ας μη καταισχυνθώ, ας μη χαρώσιν επ' εμέ οι εχθροί μου."},"3":{"verse":3,"text":"Βεβαίως πάντες οι προσμένοντές σε δεν θέλουσι καταισχυνθή· ας καταισχυνθώσιν οι μωροί παραβάται."},"4":{"verse":4,"text":"Δείξον μοι, Κύριε, τας οδούς σου· δίδαξόν με τα βήματά σου."},"5":{"verse":5,"text":"Οδήγησόν με εν τη αληθεία σου και δίδαξόν με· διότι συ είσαι ο Θεός της σωτηρίας μου· σε προσμένω όλην την ημέραν."},"6":{"verse":6,"text":"Μνήσθητι, Κύριε, τους οικτιρμούς σου και τα ελέη σου, διότι είναι απ' αιώνος."},"7":{"verse":7,"text":"Τας αμαρτίας της νεότητός μου και τας παραβάσεις μου μη μνησθής· κατά το έλεός σου μνήσθητί μου συ, Κύριε, ένεκεν της αγαθότητός σου."},"8":{"verse":8,"text":"Αγαθός και ευθύς ο Κύριος· διά τούτο θέλει διδάξει τους αμαρτωλούς την οδόν."},"9":{"verse":9,"text":"Θέλει οδηγήσει τους πράους εν κρίσει και θέλει διδάξει τους πράους την οδόν αυτού."},"10":{"verse":10,"text":"Πάσαι αι οδοί του Κυρίου είναι έλεος και αλήθεια εις τους φυλάττοντας την διαθήκην αυτού και τα μαρτύρια αυτού."},"11":{"verse":11,"text":"Ένεκεν του ονόματός σου, Κύριε, συγχώρησον την ανομίαν μου, διότι είναι μεγάλη."},"12":{"verse":12,"text":"Τις είναι ο άνθρωπος ο φοβούμενος τον Κύριον; αυτόν θέλει διδάξει την οδόν, την οποίαν πρέπει να εκλέξη·"},"13":{"verse":13,"text":"Η ψυχή αυτού θέλει κατοικεί εν αγαθοίς, και το σπέρμα αυτού θέλει κληρονομήσει την γην."},"14":{"verse":14,"text":"Το απόρρητον του Κυρίου είναι μετά των φοβουμένων αυτόν και την διαθήκην αυτού θέλει φανερώσει εις αυτούς."},"15":{"verse":15,"text":"Οι οφθαλμοί μου είναι διαπαντός προς τον Κύριον, διότι αυτός θέλει εξαγάγει εκ παγίδος τους πόδας μου."},"16":{"verse":16,"text":"Επίβλεψον επ' εμέ και ελέησόν με, διότι μεμονωμένος και τεθλιμμένος είμαι."},"17":{"verse":17,"text":"Αι θλίψεις της καρδίας μου ηύξησαν· εξάγαγέ με εκ των στενοχωριών μου."},"18":{"verse":18,"text":"Ιδέ την θλίψιν μου και τον μόχθον μου, και άφες πάσας τας αμαρτίας μου."},"19":{"verse":19,"text":"Ιδέ τους εχθρούς μου, διότι επληθύνθησαν και μίσος άδικον με εμίσησαν."},"20":{"verse":20,"text":"Φύλαξον την ψυχήν μου και σώσον με· ας μη καταισχυνθώ, διότι επί σε ήλπισα."},"21":{"verse":21,"text":"Ακακία και ευθύτης ας με περιφυλάττωσι, διότι σε προσέμεινα."},"22":{"verse":22,"text":"Λύτρωσον, Θεέ, τον Ισραήλ εκ πασών των θλίψεων αυτού."}},"meta":{"connection":"GreVamvas","book_number":230,"chapter_number":25,"previous_chapter":{"connection":"GreVamvas","book_number":230,"chapter":24},"next_chapter":{"connection":"GreVamvas","book_number":230,"chapter":26}}}