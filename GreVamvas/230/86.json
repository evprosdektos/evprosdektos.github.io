{"chapter":{"1":{"verse":1,"text":"«Προσευχή του Δαβίδ.» Κλίνον, Κύριε, το ωτίον σου· επάκουσόν μου, διότι πτωχός και πένης είμαι εγώ."},"2":{"verse":2,"text":"Φύλαξον την ψυχήν μου, διότι είμαι όσιος· συ, Θεέ μου, σώσον τον δούλον σου τον ελπίζοντα επί σε."},"3":{"verse":3,"text":"Ελέησόν με, Κύριε, διότι προς σε κράζω όλην την ημέραν."},"4":{"verse":4,"text":"Εύφρανον την ψυχήν του δούλου σου, διότι προς σε, Κύριε, υψόνω την ψυχήν μου."},"5":{"verse":5,"text":"Διότι συ, Κύριε, είσαι αγαθός και εύσπλαγχνος και πολυέλεος εις πάντας τους επικαλουμένους σε."},"6":{"verse":6,"text":"Ακροάσθητι, Κύριε, της προσευχής μου και πρόσεξον εις την φωνήν των δεήσεών μου."},"7":{"verse":7,"text":"Εν ημέρα θλίψεώς μου θέλω σε επικαλείσθαι, διότι θέλεις μου εισακούει."},"8":{"verse":8,"text":"Δεν είναι όμοιός σου μεταξύ των θεών, Κύριε· ουδέ έργα όμοια των έργων σου."},"9":{"verse":9,"text":"Πάντα τα έθνη, τα οποία έκαμες, θέλουσιν ελθεί και προσκυνήσει ενώπιόν σου, Κύριε, και θέλουσι δοξάσει το όνομά σου·"},"10":{"verse":10,"text":"διότι μέγας είσαι και κάμνεις θαυμάσια· συ είσαι Θεός μόνος."},"11":{"verse":11,"text":"Δίδαξόν με, Κύριε, την οδόν σου, και θέλω περιπατεί εν τη αληθεία σου· προσήλονε την καρδίαν μου εις τον φόβον του ονόματός σου."},"12":{"verse":12,"text":"Θέλω σε αινεί, Κύριε ο Θεός μου, εν όλη τη καρδία μου και θέλω δοξάζει το όνομά σου εις τον αιώνα·"},"13":{"verse":13,"text":"διότι μέγα επ' εμέ το έλεός σου· και ηλευθέρωσας την ψυχήν μου εξ άδου κατωτάτου."},"14":{"verse":14,"text":"Θεέ, οι υπερήφανοι εσηκώθησαν κατ' εμού, και αι συνάξεις των βιαστών εζήτησαν την ψυχήν μου· και δεν σε έθεσαν ενώπιόν αυτών."},"15":{"verse":15,"text":"Αλλά συ, Κύριε, είσαι Θεός οικτίρμων και ελεήμων, μακρόθυμος και πολυέλεος και αληθινός."},"16":{"verse":16,"text":"Επίβλεψον επ' εμέ και ελέησόν με· δος την δύναμίν σου εις τον δούλον σου και σώσον τον υιόν της δούλης σου."},"17":{"verse":17,"text":"Κάμε εις εμέ σημείον εις αγαθόν, διά να ίδωσιν οι μισούντές με και να αισχυνθώσι· διότι συ, Κύριε, με εβοήθησας και με παρηγόρησας."}},"meta":{"connection":"GreVamvas","book_number":230,"chapter_number":86,"previous_chapter":{"connection":"GreVamvas","book_number":230,"chapter":85},"next_chapter":{"connection":"GreVamvas","book_number":230,"chapter":87}}}