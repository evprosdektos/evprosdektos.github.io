{"chapter":{"1":{"verse":1,"text":"«Εις τον πρώτον μουσικόν. Ψαλμός του Δαβίδ δούλου του Κυρίου, όστις ελάλησε προς τον Κύριον τους λόγους της ωδής ταύτης, καθ' ην ημέραν ηλευθέρωσεν αυτόν ο Κύριος εκ της χειρός πάντων των εχθρών αυτού και εκ της χειρός του Σαούλ· και είπε,» Θέλω σε αγαπά, Κύριε, η ισχύς μου."},"2":{"verse":2,"text":"Ο Κύριος είναι πέτρα μου και φρούριόν μου και ελευθερωτής μου· Θεός μου, βράχος μου· επ' αυτόν θέλω ελπίζει· η ασπίς μου και το κέρας της σωτηρίας μου· υψηλός πύργος μου."},"3":{"verse":3,"text":"Θέλω επικαλεσθή τον αξιΰμνητον Κύριον, και εκ των εχθρών μου θέλω σωθή."},"4":{"verse":4,"text":"Πόνοι θανάτου με περιεκύκλωσαν, και χείμαρροι ανομίας με κατετρόμαξαν·"},"5":{"verse":5,"text":"Πόνοι του άδου με περιεκύκλωσαν, παγίδες θανάτου με έφθασαν."},"6":{"verse":6,"text":"Εν τη στενοχωρία μου επεκαλέσθην τον Κύριον, και προς τον Θεόν μου εβόησα. Ήκουσεν εκ του ναού αυτού της φωνής μου, και η κραυγή μου ήλθεν ενώπιον αυτού εις τα ώτα αυτού."},"7":{"verse":7,"text":"Τότε εσαλεύθη και έντρομος έγεινεν η γη, και τα θεμέλια των ορέων εταράχθησαν και εσαλεύθησαν, διότι ωργίσθη."},"8":{"verse":8,"text":"Καπνός ανέβαινεν εκ των μυκτήρων αυτού, και πυρ κατατρώγον εκ του στόματος αυτού· άνθρακες ανήφθησαν απ' αυτού."},"9":{"verse":9,"text":"Και έκλινε τους ουρανούς και κατέβη, και γνόφος υπό τους πόδας αυτού."},"10":{"verse":10,"text":"Και επέβη επί χερουβείμ και επετάσθη· και επέταξεν επί πτερύγων ανέμων."},"11":{"verse":11,"text":"Έθεσε το σκότος απόκρυφον τόπον αυτού· η σκηνή αυτού, πέριξ αυτού ήσαν ύδατα σκοτεινά, νέφη πυκνά των αέρων."},"12":{"verse":12,"text":"Εκ της λάμψεως της έμπροσθεν αυτού διήλθον τα νέφη αυτού, χάλαζα και άνθρακες πυρός."},"13":{"verse":13,"text":"Και εβρόντησεν εν ουρανοίς ο Κύριος, και ο Ύψιστος έδωκε την φωνήν αυτού· χάλαζα και άνθρακες πυρός."},"14":{"verse":14,"text":"Και απέστειλε τα βέλη αυτού και εσκόρπισεν αυτούς· και αστραπάς επλήθυνε και συνετάραξεν αυτούς."},"15":{"verse":15,"text":"Και εφάνησαν τα βάθη των υδάτων και ανεκαλύφθησαν τα θεμέλια της οικουμένης, από της επιτιμήσεώς σου, Κύριε, από του φυσήματος της πνοής των μυκτήρων σου."},"16":{"verse":16,"text":"Εξαπέστειλεν εξ ύψους· έλαβέ με· είλκυσέ με εξ υδάτων πολλών."},"17":{"verse":17,"text":"Ηλευθέρωσέ με εκ του δυνατού εχθρού μου, και εκ των μισούντων με, διότι ήσαν δυνατώτεροί μου."},"18":{"verse":18,"text":"Προέφθασάν με εν τη ημέρα της θλίψεώς μου· αλλ' ο Κύριος εστάθη το αντιστήριγμά μου·"},"19":{"verse":19,"text":"και εξήγαγέ με εις ευρυχωρίαν· ηλευθέρωσέ με διότι ηυδόκησεν εις εμέ."},"20":{"verse":20,"text":"Αντήμειψέ με ο Κύριος κατά την δικαιοσύνην μου· κατά την καθαρότητα των χειρών μου ανταπέδωκεν εις εμέ."},"21":{"verse":21,"text":"Διότι εφύλαξα τας οδούς του Κυρίου, και δεν ησέβησα εκκλίνας από του Θεού μου."},"22":{"verse":22,"text":"Διότι πάσαι αι κρίσεις αυτού ήσαν έμπροσθέν μου, και τα διατάγματα αυτού δεν απεμάκρυνα απ' εμού·"},"23":{"verse":23,"text":"και εστάθην άμεμπτος προς αυτόν, και εφυλάχθην από της ανομίας μου."},"24":{"verse":24,"text":"Και ανταπέδωκεν εις εμέ ο Κύριος κατά την δικαιοσύνην μου, κατά την καθαρότητα των χειρών μου έμπροσθεν των οφθαλμών αυτού."},"25":{"verse":25,"text":"Μετά οσίου όσιος θέλεις είσθαι· μετά ανδρός τελείου τέλειος θέλεις είσθαι·"},"26":{"verse":26,"text":"μετά καθαρού, καθαρός θέλεις είσθαι· και μετά διεστραμμένου διεστραμμένως θέλεις φερθή."},"27":{"verse":27,"text":"Διότι συ θέλεις σώσει λαόν τεθλιμμένον· οφθαλμούς δε υπερηφάνων θέλεις ταπεινώσει."},"28":{"verse":28,"text":"Διότι συ θέλεις φωτίσει τον λύχνον μου· Κύριος ο Θεός μου θέλει φωτίσει το σκότος μου."},"29":{"verse":29,"text":"Διότι διά σου θέλω διασπάσει στράτευμα, και διά του Θεού μου θέλω υπερπηδήσει τείχος."},"30":{"verse":30,"text":"Του Θεού, η οδός αυτού είναι άμωμος· ο λόγος του Κυρίου είναι δεδοκιμασμένος· είναι ασπίς πάντων των ελπιζόντων επ' αυτόν."},"31":{"verse":31,"text":"Διότι τις Θεός πλην του Κυρίου; και τις φρούριον πλην του Θεού ημών;"},"32":{"verse":32,"text":"Ο Θεός είναι ο περιζωννύων με δύναμιν, και καθιστών άμωμον την οδόν μου."},"33":{"verse":33,"text":"Κάμνει τους πόδας μου ως των ελάφων και με στήνει επί τους υψηλούς τόπους μου."},"34":{"verse":34,"text":"Διδάσκει τας χείρας μου εις πόλεμον, και έκαμε τόξον χαλκούν τους βραχίονάς μου."},"35":{"verse":35,"text":"Και έδωκας εις εμέ την ασπίδα της σωτηρίας σου· και η δεξιά σου με υπεστήριξε και η αγαθότης σου με εμεγάλυνεν."},"36":{"verse":36,"text":"Επλάτυνας τα βήματά μου υποκάτω μου, και οι πόδες μου δεν εκλονίσθησαν."},"37":{"verse":37,"text":"Κατεδίωξα τους εχθρούς μου και έφθασα αυτούς· και δεν επέστρεψα εωσού συνετέλεσα αυτούς."},"38":{"verse":38,"text":"Συνέτριψα αυτούς και δεν ηδυνήθησαν να ανεγερθώσιν· έπεσον υπό τους πόδας μου."},"39":{"verse":39,"text":"Και περιέζωσάς με δύναμιν εις πόλεμον· συνέκαμψας υποκάτω μου τους επανισταμένους επ' εμέ."},"40":{"verse":40,"text":"Και έκαμες τους εχθρούς μου να τρέψωσιν εις εμέ τα νώτα, και εξωλόθρευσα τους μισούντάς με."},"41":{"verse":41,"text":"Εβόησαν, και ουδείς ο σώζων· προς τον Κύριον, και δεν εισήκουσεν αυτών."},"42":{"verse":42,"text":"Και κατελέπτυνα αυτούς ως κόνιν κατά πρόσωπον ανέμου· απετίναξα αυτούς ως τον πηλόν των οδών."},"43":{"verse":43,"text":"Ηλευθέρωσάς με εκ των αντιλογιών του λαού· κατέστησάς με κεφαλήν εθνών· λαός, τον οποίον δεν εγνώρισα, εδούλευσεν εις εμέ."},"44":{"verse":44,"text":"Μόλις ήκουσαν, και υπήκουσαν εις εμέ· ξένοι υπετάχθησαν εις εμέ."},"45":{"verse":45,"text":"Ξένοι παρελύθησαν και κατετρόμαξαν εκ των αποκρύφων τόπων αυτών."},"46":{"verse":46,"text":"Ζη Κύριος, και ευλογημένον το φρουριόν μου· και ας υψωθή ο Θεός της σωτηρίας μου·"},"47":{"verse":47,"text":"ο Θεός ο εκδικών με και υποτάσσων λαούς υποκάτω μου·"},"48":{"verse":48,"text":"όστις με ελευθερόνει εκ των εχθρών μου. Ναι, με υψόνεις υπεράνω των επανισταμένων επ' εμέ· ηλευθέρωσάς με από ανδρός αδίκου."},"49":{"verse":49,"text":"Διά τούτο θέλω σε υμνεί, Κύριε, μεταξύ των εθνών, και εις το όνομά σου θέλω ψάλλει."},"50":{"verse":50,"text":"Αυτός μεγαλύνει τας σωτηρίας του βασιλέως αυτού, και κάμνει έλεος εις τον κεχρισμένον αυτού, εις τον Δαβίδ και εις το σπέρμα αυτού έως αιώνος."}},"meta":{"connection":"GreVamvas","book_number":230,"chapter_number":18,"previous_chapter":{"connection":"GreVamvas","book_number":230,"chapter":17},"next_chapter":{"connection":"GreVamvas","book_number":230,"chapter":19}}}