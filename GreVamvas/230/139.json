{"chapter":{"1":{"verse":1,"text":"«Εις τον πρώτον μουσικόν. Ψαλμός του Δαβίδ.» Κύριε, εδοκίμασάς με και με εγνώρισας."},"2":{"verse":2,"text":"Συ γνωρίζεις το κάθισμά μου και την έγερσίν μου· νοείς τους λογισμούς μου από μακρόθεν."},"3":{"verse":3,"text":"Εξερευνάς το περιπάτημά μου και το πλαγίασμά μου και πάσας τας οδούς μου γνωρίζεις."},"4":{"verse":4,"text":"Διότι και πριν έλθη ο λόγος εις την γλώσσαν μου, ιδού, Κύριε, γνωρίζεις το παν."},"5":{"verse":5,"text":"Με περικυκλόνεις όπισθεν και έμπροσθεν, και έθεσας επ' εμέ την χείρα σου."},"6":{"verse":6,"text":"Η γνώσις αύτη είναι υπερθαύμαστος εις εμέ· είναι υψηλή· δεν δύναμαι να φθάσω εις αυτήν."},"7":{"verse":7,"text":"Που να υπάγω από του πνεύματός σου; και από του προσώπου σου που να φύγω;"},"8":{"verse":8,"text":"Εάν αναβώ εις τον ουρανόν, είσαι εκεί· εάν πλαγιάσω εις τον άδην, ιδού, συ."},"9":{"verse":9,"text":"Εάν λάβω τας πτέρυγας της αυγής και κατοικήσω εις τα έσχατα της θαλάσσης,"},"10":{"verse":10,"text":"και εκεί θέλει με οδηγήσει η χειρ σου και η δεξιά σου θέλει με κρατεί."},"11":{"verse":11,"text":"Εάν είπω, Αλλά το σκότος θέλει με σκεπάσει, και η νυξ θέλει είσθαι φως περί εμέ·"},"12":{"verse":12,"text":"και αυτό το σκότος δεν σκεπάζει ουδέν από σού· και η νυξ λάμπει ως η ημέρα· εις σε το σκότος είναι ως το φως."},"13":{"verse":13,"text":"Διότι συ εμόρφωσας τους νεφρούς μου· με περιετύλιξας εν τη κοιλία της μητρός μου."},"14":{"verse":14,"text":"Θέλω σε υμνεί, διότι φοβερώς και θαυμασίως επλάσθην· θαυμάσια είναι τα έργα σου· και η ψυχή μου κάλλιστα γνωρίζει τούτο."},"15":{"verse":15,"text":"Δεν εκρύφθησαν τα οστά μου από σου, ενώ επλαττόμην εν τω κρυπτώ και διεμορφονόμην εν τοις κατωτάτοις της γης."},"16":{"verse":16,"text":"Το αδιαμόρφωτον του σώματός μου είδον οι οφθαλμοί σου· και εν τω βιβλίω σου πάντα ταύτα ήσαν γεγραμμένα, ως και αι ημέραι καθ' ας εσχηματίζοντο, και ενώ ουδέν εκ τούτων υπήρχε·"},"17":{"verse":17,"text":"πόσον δε πολύτιμοι είναι εις εμέ αι βουλαί σου, Θεέ· πόσον εμεγαλύνθη ο αριθμός αυτών."},"18":{"verse":18,"text":"Εάν ήθελον να απαριθμήσω αυτάς, υπερβαίνουσι την άμμον· εξυπνώ, και έτι είμαι μετά σου."},"19":{"verse":19,"text":"Βεβαίως θέλεις θανατώσει τους ασεβείς, Θεέ· απομακρύνθητε λοιπόν απ' εμού, άνδρες αιμάτων."},"20":{"verse":20,"text":"Διότι λαλούσι κατά σου ασεβώς· οι εχθροί σου λαμβάνουσι το όνομά σου επί ματαίω."},"21":{"verse":21,"text":"Μη δεν μισώ, Κύριε, τους μισούντάς σε; και δεν αγανακτώ κατά των επανισταμένων επί σε;"},"22":{"verse":22,"text":"Με τέλειον μίσος μισώ αυτούς· διά εχθρούς έχω αυτούς."},"23":{"verse":23,"text":"Δοκίμασόν με, Θεέ, και γνώρισον την καρδίαν μου· εξέτασόν με και μάθε τους στοχασμούς μου·"},"24":{"verse":24,"text":"και ιδέ, αν υπάρχη εν εμοί οδός ανομίας· και οδήγησόν με εις την οδόν την αιώνιον."}},"meta":{"connection":"GreVamvas","book_number":230,"chapter_number":139,"previous_chapter":{"connection":"GreVamvas","book_number":230,"chapter":138},"next_chapter":{"connection":"GreVamvas","book_number":230,"chapter":140}}}