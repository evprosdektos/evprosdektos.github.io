{"chapter":{"1":{"verse":1,"text":"«Προσευχή του τεθλιμμένου, όταν αδημονή, και εκχέη το παράπονον αυτού ενώπιον του Κυρίου.» Κύριε, εισάκουσον της προσευχής μου, και η κραυγή μου ας έλθη προς σε."},"2":{"verse":2,"text":"Μη κρύψης το πρόσωπόν σου απ' εμού· καθ' ην ημέραν θλίβομαι, κλίνον προς εμέ το ωτίον σου· καθ' ην ημέραν σε επικαλούμαι, ταχέως επάκουέ μου."},"3":{"verse":3,"text":"Διότι εξέλιπον ως καπνός αι ημέραι μου, και τα οστά μου ως φρύγανον κατεξηράνθησαν."},"4":{"verse":4,"text":"Επληγώθη η καρδία μου και εξηράνθη ως χόρτος, ώστε ελησμόνησα να τρώγω τον άρτον μου."},"5":{"verse":5,"text":"Από φωνής του στεναγμού μου εκολλήθησαν τα οστά μου εις το δέρμα μου."},"6":{"verse":6,"text":"Κατεστάθην όμοιος του ερημικού πελεκάνος· έγεινα ως νυκτοκόραξ εν ταις ερήμοις."},"7":{"verse":7,"text":"Αγρυπνώ και είμαι ως στρουθίον μονάζον επί δώματος."},"8":{"verse":8,"text":"Όλην την ημέραν με ονειδίζουσιν οι εχθροί μου· οι μαινόμενοι ομνύουσι κατ' εμού."},"9":{"verse":9,"text":"Διότι έφαγον στάκτην ως άρτον και συνεκέρασα με δάκρυα το ποτόν μου,"},"10":{"verse":10,"text":"Εξ αιτίας της οργής σου και της αγανακτήσεώς σου· διότι σηκώσας με έρριψας κάτω."},"11":{"verse":11,"text":"Αι ημέραι μου παρέρχονται ως σκιά, και εγώ εξηράνθην ως χόρτος."},"12":{"verse":12,"text":"Συ δε, Κύριε, εις τον αιώνα διαμένεις, και το μνημόσυνον σου εις γενεάν και γενεάν."},"13":{"verse":13,"text":"Συ θέλεις σηκωθή, θέλεις σπλαγχνισθή την Σιών· διότι είναι καιρός να ελεήσης αυτήν, διότι ο διωρισμένος καιρός έφθασεν."},"14":{"verse":14,"text":"Επειδή οι δούλοι σου αρέσκονται εις τους λίθους αυτής και σπλαγχνίζονται το χώμα αυτής."},"15":{"verse":15,"text":"Τότε τα έθνη θέλουσι φοβηθή το όνομα του Κυρίου, και πάντες οι βασιλείς της γης την δόξαν σου."},"16":{"verse":16,"text":"Όταν ο Κύριος οικοδομήση την Σιών θέλει φανή εν τη δόξα αυτού."},"17":{"verse":17,"text":"Θέλει επιβλέψει επί την προσευχήν των εγκαταλελειμμένων και δεν θέλει καταφρονήσει την δέησιν αυτών."},"18":{"verse":18,"text":"Τούτο θέλει γραφθή διά την γενεάν την επερχομένην· και ο λαός, όστις θέλει δημιουργηθή, θέλει αινεί τον Κύριον."},"19":{"verse":19,"text":"Διότι έκυψεν εκ του ύψους του αγιαστηρίου αυτού, εξ ουρανού επέβλεψεν ο Κύριος επί την γην,"},"20":{"verse":20,"text":"διά να ακούση τον στεναγμόν των δεσμίων, διά να λύση τους καταδεδικασμένους εις θάνατον·"},"21":{"verse":21,"text":"διά να κηρύττωσιν εν Σιών το όνομα του Κυρίου και την αίνεσιν αυτού εν Ιερουσαλήμ,"},"22":{"verse":22,"text":"όταν συναχθώσιν ομού οι λαοί και αι βασιλείαι, διά να δουλεύσωσι τον Κύριον."},"23":{"verse":23,"text":"Ηδυνάτισεν εν τη οδώ την ισχύν μου· συνέτεμε τας ημέρας μου."},"24":{"verse":24,"text":"Εγώ είπα, μη με αρπάσης, Θεέ μου, εν τω ημίσει των ημερών μου· τα έτη σου είναι εις γενεάς γενεών."},"25":{"verse":25,"text":"Κατ' αρχάς συ, Κύριε, την γην εθεμελίωσας, και έργα των χειρών σου είναι οι ουρανοί."},"26":{"verse":26,"text":"Αυτοί θέλουσιν απολεσθή, συ δε διαμένεις· και πάντες ως ιμάτιον θέλουσι παλαιωθή· ως περιένδυμα θέλεις τυλίξει αυτούς, και θέλουσιν αλλαχθή·"},"27":{"verse":27,"text":"συ όμως είσαι ο αυτός, και τα έτη σου δεν θέλουσιν εκλείψει."},"28":{"verse":28,"text":"Οι υιοί των δούλων σου θέλουσι κατοικεί, και το σπέρμα αυτών θέλει διαμένει ενώπιόν σου."}},"meta":{"connection":"GreVamvas","book_number":230,"chapter_number":102,"previous_chapter":{"connection":"GreVamvas","book_number":230,"chapter":101},"next_chapter":{"connection":"GreVamvas","book_number":230,"chapter":103}}}