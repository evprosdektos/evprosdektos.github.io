{"chapter":{"1":{"verse":1,"text":"Αινείτε τον Κύριον. Αινείτε το όνομα του Κυρίου· αινείτε, δούλοι του Κυρίου,"},"2":{"verse":2,"text":"Οι ιστάμενοι εν τω οίκω του Κυρίου, εν ταις αυλαίς του οίκου του Θεού ημών."},"3":{"verse":3,"text":"Αινείτε τον Κύριον, διότι αγαθός ο Κύριος· ψαλμωδήσατε εις το όνομα αυτού, διότι είναι τερπνόν."},"4":{"verse":4,"text":"Διότι τον Ιακώβ εξέλεξεν εις εαυτόν ο Κύριος, τον Ισραήλ εις θησαυρόν αυτού."},"5":{"verse":5,"text":"Διότι εγώ εγνώρισα ότι μέγας ο Κύριος· και ο Κύριος ημών είναι υπέρ πάντας τους θεούς."},"6":{"verse":6,"text":"Πάντα όσα ηθέλησεν ο Κύριος εποίησεν, εν τω ουρανώ και εν τη γη, εν ταις θαλάσσαις και εν πάσαις ταις αβύσσοις."},"7":{"verse":7,"text":"Αναβιβάζει νεφέλας από των εσχάτων της γής· κάμνει αστραπάς διά βροχήν· εκβάλλει ανέμους εκ των θησαυρών αυτού."},"8":{"verse":8,"text":"Όστις επάταξε τα πρωτότοκα της Αιγύπτου, από ανθρώπου έως κτήνους·"},"9":{"verse":9,"text":"εξαπέστειλε σημεία και τέρατα εις το μέσον σου, Αίγυπτε, επί τον Φαραώ και επί πάντας τους δούλους αυτού."},"10":{"verse":10,"text":"Όστις επάταξεν έθνη μεγάλα και απέκτεινε βασιλείς κραταιούς·"},"11":{"verse":11,"text":"τον Σηών, βασιλέα των Αμορραίων, και τον Ωγ, βασιλέα της Βασάν, και πάσας τας βασιλείας Χαναάν·"},"12":{"verse":12,"text":"και έδωκε την γην αυτών κληρονομίαν, κληρονομίαν εις τον Ισραήλ τον λαόν αυτού."},"13":{"verse":13,"text":"Το όνομά σου, Κύριε, μένει εις τον αιώνα· το μνημόσυνόν σου, Κύριε, εις γενεάν και γενεάν."},"14":{"verse":14,"text":"Διότι θέλει κρίνει ο Κύριος τον λαόν αυτού· και τους δούλους αυτού θέλει ελεήσει."},"15":{"verse":15,"text":"Τα είδωλα των εθνών είναι αργύριον και χρυσίον, έργον χειρών ανθρώπου."},"16":{"verse":16,"text":"Στόμα έχουσι και δεν λαλούσιν· οφθαλμούς έχουσι και δεν βλέπουσιν."},"17":{"verse":17,"text":"Ώτα έχουσι και δεν ακούουσιν· ουδέ είναι πνοή εν τω στόματι αυτών."},"18":{"verse":18,"text":"Όμοιοι αυτών ας γείνωσιν οι ποιούντες αυτά· πας ο ελπίζων επ' αυτά"},"19":{"verse":19,"text":"Οίκος Ισραήλ, ευλογήσατε τον Κύριον· οίκος Ααρών, ευλογήσατε τον Κύριον·"},"20":{"verse":20,"text":"οίκος Λευΐ, ευλογήσατε τον Κύριον· οι φοβούμενοι τον Κύριον, ευλογήσατε τον Κύριον."},"21":{"verse":21,"text":"Ευλογητός ο Κύριος εν Σιών, ο κατοικών εν Ιερουσαλήμ. Αλληλούϊα."}},"meta":{"connection":"GreVamvas","book_number":230,"chapter_number":135,"previous_chapter":{"connection":"GreVamvas","book_number":230,"chapter":134},"next_chapter":{"connection":"GreVamvas","book_number":230,"chapter":136}}}