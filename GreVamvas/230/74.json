{"chapter":{"1":{"verse":1,"text":"«Μασχίλ του Ασάφ.» Διά τι, Θεέ, απέρριψας ημάς διαπαντός; διά τι καπνίζει η οργή σου εναντίον των προβάτων της βοσκής σου;"},"2":{"verse":2,"text":"Μνήσθητι της συναγωγής σου, την οποίαν απέκτησας απ' αρχής· την ράβδον της κληρονομίας σου, την οποίαν ελύτρωσας· τούτο το όρος Σιών, εν ω κατώκησας."},"3":{"verse":3,"text":"Κίνησον τα βήματά σου προς τας παντοτεινάς ερημώσεις, προς παν κακόν, το οποίον έπραξεν ο εχθρός εν τω αγιαστηρίω."},"4":{"verse":4,"text":"Οι εχθροί σου βρυχώνται εν τω μέσω των συναγωγών σου· έθεσαν σημαίας τας σημαίας αυτών."},"5":{"verse":5,"text":"Γνωστόν έγεινεν· ως εάν τις σηκόνων πέλεκυν καταφέρη επί πυκνά δένδρα,"},"6":{"verse":6,"text":"ούτω τώρα αυτοί συνέτριψαν διά μιας με πελέκεις και σφυρία, τα πελεκητά έργα αυτού."},"7":{"verse":7,"text":"Κατέκαυσαν εν πυρί το αγιαστήριόν σου έως εδάφους· εβεβήλωσαν το κατοικητήριον του ονόματός σου."},"8":{"verse":8,"text":"Είπον εν τη καρδία αυτών, Ας εξολοθρεύσωμεν αυτούς ομού· κατέκαυσαν πάσας τας συναγωγάς του Θεού εν τη γη."},"9":{"verse":9,"text":"Τα σημεία ημών δεν βλέπομεν· δεν υπάρχει πλέον προφήτης ουδέ γνωρίζων μεταξύ ημών το έως πότε."},"10":{"verse":10,"text":"Έως πότε, Θεέ, θέλει ονειδίζει ο εναντίος; θέλει βλασφημεί ο εχθρός το όνομά σου διαπαντός;"},"11":{"verse":11,"text":"Διά τι αποστρέφεις την χείρα σου, και την δεξιάν σου; έκβαλε αυτήν εκ μέσου του κόλπου σου και αφάνισον αυτούς."},"12":{"verse":12,"text":"Αλλ' ο Θεός είναι εξ αρχής Βασιλεύς μου, εργαζόμενος σωτηρίαν εν μέσω της γης."},"13":{"verse":13,"text":"Συ διεχώρισας διά της δυνάμεώς σου την θάλασσαν· συ συνέτριψας τας κεφαλάς των δρακόντων εν τοις ύδασι."},"14":{"verse":14,"text":"Συ συνέτριψας τας κεφαλάς τον Λευϊάθαν· έδωκας αυτόν βρώσιν εις τον λαόν, τον κατοικούντα εν ερήμοις."},"15":{"verse":15,"text":"Συ ήνοιξας πηγάς και χειμάρρους· εξήρανας ποταμούς δυνατούς."},"16":{"verse":16,"text":"Σού είναι η ημέρα και σου η νύξ· συ ητοίμασας το φως και τον ήλιον."},"17":{"verse":17,"text":"Συ έθεσας πάντα τα όρια της γής· συ έκαμες το θέρος και τον χειμώνα."},"18":{"verse":18,"text":"Μνήσθητι τούτου, ότι ο εχθρός ωνείδισε τον Κύριον· και λαός άφρων εβλασφήμησε το όνομά σου."},"19":{"verse":19,"text":"Μη παραδώσης εις τα θηρία την ψυχήν της τρυγόνος σου· την σύναξιν των πενήτων σου μη λησμονήσης διαπαντός."},"20":{"verse":20,"text":"Επίβλεψον επί την διαθήκην σου· διότι επλήσθησαν οι σκοτεινοί της γης τόποι από οίκων καταδυναστείας."},"21":{"verse":21,"text":"Ας μη στραφή ο ταλαίπωρος εις τα οπίσω κατησχυμμένος· ο πτωχός και ο πένης ας επαινώσι το όνομά σου."},"22":{"verse":22,"text":"Ανάστα, Θεέ· δίκασον την δίκην σου· μνήσθητι του ονειδισμού, τον οποίον εις σε κάμνει ο άφρων όλην την ημέραν."},"23":{"verse":23,"text":"Μη λησμονήσης την φωνήν των εχθρών σου· ο θόρυβος των επανισταμένων κατά σου αυξάνει διαπαντός."}},"meta":{"connection":"GreVamvas","book_number":230,"chapter_number":74,"previous_chapter":{"connection":"GreVamvas","book_number":230,"chapter":73},"next_chapter":{"connection":"GreVamvas","book_number":230,"chapter":75}}}