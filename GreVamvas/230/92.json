{"chapter":{"1":{"verse":1,"text":"«Ψαλμός ωδής διά την ημέραν του Σαββάτου.» Αγαθόν το να δοξολογή τις τον Κύριον και να ψαλμωδή εις το όνομά σου, Υψιστε·"},"2":{"verse":2,"text":"να αναγγέλλη το πρωΐ το έλεός σου και την αλήθειάν σου πάσαν νύκτα,"},"3":{"verse":3,"text":"με δεκάχορδον όργανον και με ψαλτήριον· με ωδήν και κιθάραν."},"4":{"verse":4,"text":"Διότι με εύφρανας, Κύριε, εν τοις ποιήμασί σου· θέλω αγάλλεσθαι εν τοις έργοις των χειρών σου."},"5":{"verse":5,"text":"Πόσον μεγάλα είναι τα έργα σου, Κύριε βαθείς είναι οι διαλογισμοί σου σφόδρα."},"6":{"verse":6,"text":"Ο άνθρωπος ο ανόητος δεν γνωρίζει, και ο μωρός δεν εννοεί τούτο·"},"7":{"verse":7,"text":"ότι οι ασεβείς βλαστάνουσιν ως ο χόρτος, και ανθούσι πάντες οι εργάται της ανομίας, διά να αφανισθώσιν αιωνίως."},"8":{"verse":8,"text":"Αλλά συ, Κύριε, είσαι ύψιστος εις τον αιώνα."},"9":{"verse":9,"text":"Διότι, ιδού, οι εχθροί σου, Κύριε, διότι, ιδού, οι εχθροί σου θέλουσιν εξολοθρευθή· θέλουσι διασκορπισθή πάντες οι εργάται της ανομίας."},"10":{"verse":10,"text":"Αλλά συ θέλεις υψώσει ως του μονοκέρωτος το κέρας μου· εγώ θέλω χρισθή με νέον έλαιον·"},"11":{"verse":11,"text":"και ο οφθαλμός μου θέλει ιδεί την εκδίκησιν των εχθρών μου· τα ώτα μου θέλουσιν ακούσει περί των κακοποιών των επανισταμένων κατ' εμού."},"12":{"verse":12,"text":"Ο δίκαιος ως φοίνιξ θέλει ανθεί· ως κέδρος του Λιβάνου θέλει αυξάνει."},"13":{"verse":13,"text":"Πεφυτευμένοι εν τω οίκω του Κυρίου, θέλουσιν ανθεί εν ταις αυλαίς του Θεού ημών·"},"14":{"verse":14,"text":"θέλουσι καρποφορεί και εν αυτώ τω βαθεί γήρατι, θέλουσιν είσθαι ακμάζοντες και ανθηροί·"},"15":{"verse":15,"text":"διά να αναγγέλλωσιν ότι δίκαιος είναι ο Κύριος, το φρούριόν μου· και δεν υπάρχει αδικία εν αυτώ."}},"meta":{"connection":"GreVamvas","book_number":230,"chapter_number":92,"previous_chapter":{"connection":"GreVamvas","book_number":230,"chapter":91},"next_chapter":{"connection":"GreVamvas","book_number":230,"chapter":93}}}