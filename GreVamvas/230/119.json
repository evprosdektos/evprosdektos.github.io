{"chapter":{"1":{"verse":1,"text":"Άλεφ. Μακάριοι οι άμωμοι εν οδώ· οι περιπατούντες εν τω νόμω του Κυρίου·"},"2":{"verse":2,"text":"Μακάριοι οι φυλάττοντες τα μαρτύρια αυτού, οι εκζητούντες αυτόν εξ όλης καρδίας·"},"3":{"verse":3,"text":"αυτοί βεβαίως δεν πράττουσιν ανομίαν· εν ταις οδοίς αυτού περιπατούσι."},"4":{"verse":4,"text":"συ προσέταξας να φυλάττωνται ακριβώς αι εντολαί σου."},"5":{"verse":5,"text":"Είθε να κατευθύνωνται αι οδοί μου, διά να φυλάττω τα διατάγματά σου"},"6":{"verse":6,"text":"Τότε δεν θέλω αισχυνθή, όταν επιβλέπω εις πάντα τα προστάγματά σου."},"7":{"verse":7,"text":"Θέλω σε δοξολογεί εν ευθύτητι καρδίας, όταν μάθω τας κρίσεις της δικαιοσύνης σου."},"8":{"verse":8,"text":"Τα διατάγματά σου θέλω φυλάττει· μη με εγκαταλίπης ολοκλήρως."},"9":{"verse":9,"text":"Βεθ. Τίνι τρόπω θέλει καθαρίζει ο νέος την οδόν αυτού; φυλάττων τους λόγους σου."},"10":{"verse":10,"text":"Εξ όλης της καρδίας μου σε εξεζήτησα· με μη αφήσης να αποπλανηθώ από των προσταγμάτων σου."},"11":{"verse":11,"text":"Εν τη καρδία μου εφύλαξα τα λόγιά σου, διά να μη αμαρτάνω εις σε."},"12":{"verse":12,"text":"Ευλογητός είσαι, Κύριε· δίδαξόν με τα διατάγματά σου."},"13":{"verse":13,"text":"Διά των χειλέων μου διηγήθην πάσας τας κρίσεις του στόματός σου."},"14":{"verse":14,"text":"Εν τη οδώ των μαρτυρίων σου ευφράνθην, ως διά πάντα τα πλούτη."},"15":{"verse":15,"text":"Εις τας εντολάς σου θέλω μελετά, και εις τας οδούς σου θέλω ενατενίζει."},"16":{"verse":16,"text":"Εις τα διατάγματά σου θέλω εντρυφά· δεν θέλω λησμονήσει τους λόγους σου."},"17":{"verse":17,"text":"Γίμελ. Αντάμειψον τον δούλον σου· ούτω θέλω ζήσει, και θέλω φυλάξει τον λόγον σου."},"18":{"verse":18,"text":"Άνοιξον τους οφθαλμούς μου, και θέλω βλέπει τα θαυμάσια τα εκ του νόμου σου."},"19":{"verse":19,"text":"Πάροικος είμαι εγώ εν τη γή· μη κρύψης απ' εμού τα προστάγματά σου."},"20":{"verse":20,"text":"Η ψυχή μου λιποθυμεί εκ του πόθου τον οποίον έχω εις τας κρίσεις σου πάντοτε."},"21":{"verse":21,"text":"Συ επετίμησας τους επικαταράτους υπερηφάνους, τους εκκλίνοντας από των προσταγμάτων σου."},"22":{"verse":22,"text":"Σήκωσον απ' εμού το όνειδος και την καταφρόνησιν· διότι εφύλαξα τα μαρτύριά σου."},"23":{"verse":23,"text":"Άρχοντες τωόντι εκάθισαν και ελάλουν εναντίον μου· αλλ' ο δούλός σου εμελέτα εις τα διατάγματά σου."},"24":{"verse":24,"text":"Τα μαρτυριά σου βεβαίως είναι η τρυφή μου και οι σύμβουλοί μου."},"25":{"verse":25,"text":"Δάλεθ. Η ψυχή μου εκολλήθη εις το χώμα· ζωοποίησόν με κατά τον λόγον σου."},"26":{"verse":26,"text":"Εφανέρωσα τας οδούς μου, και μου εισήκουσας· δίδαξόν με τα διατάγματά σου."},"27":{"verse":27,"text":"Κάμε με να εννοώ την οδόν των εντολών σου, και θέλω μελετά εις τα θαυμάσιά σου."},"28":{"verse":28,"text":"Η ψυχή μου τήκεται υπό θλίψεως· στερέωσόν με κατά τον λόγον σου."},"29":{"verse":29,"text":"Απομάκρυνον απ' εμού την οδόν του ψεύδους, και χάρισόν μοι τον νόμον σου."},"30":{"verse":30,"text":"Την οδόν της αληθείας εξέλεξα· προ οφθαλμών μου έθεσα τας κρίσεις σου."},"31":{"verse":31,"text":"Προσεκολλήθην εις τα μαρτύριά σου· Κύριε, μη με καταισχύνης."},"32":{"verse":32,"text":"Την οδόν των προσταγμάτων σου θέλω τρέχει, όταν πλατύνης την καρδίαν μου."},"33":{"verse":33,"text":"Ε. Δίδαξόν με, Κύριε, την οδόν των διαταγμάτων σου, και θέλω φυλάττει αυτήν μέχρι τέλους."},"34":{"verse":34,"text":"Συνέτισόν με, και θέλω φυλάττει τον νόμον σου· ναι, θέλω φυλάττει αυτόν εν όλη καρδία."},"35":{"verse":35,"text":"Οδήγησόν με εις την οδόν των προσταγμάτων σου· διότι ευφραίνομαι εις αυτήν."},"36":{"verse":36,"text":"Κλίνον την καρδίαν μου εις τα μαρτύριά σου και μη εις πλεονεξίαν."},"37":{"verse":37,"text":"Απόστρεψον τους οφθαλμούς μου από του να βλέπωσι ματαιότητα· ζωοποίησόν με εν τη οδώ σου."},"38":{"verse":38,"text":"Εκτέλεσον τον λόγον σου προς τον δούλον σου, όστις είναι δεδομένος εις τον φόβον σου."},"39":{"verse":39,"text":"Αφαίρεσον το όνειδός μου, το οποίον φοβούμαι· διότι αι κρίσεις σου είναι αγαθαί."},"40":{"verse":40,"text":"Ιδού, επεθύμησα τας εντολάς σου· ζωοποίησόν με διά της δικαιοσύνης σου."},"41":{"verse":41,"text":"Βάου. Και ας έλθη επ εμέ το έλεός σου, Κύριε, και η σωτηρία σου κατά τον λόγον σου."},"42":{"verse":42,"text":"Τότε θέλω αποκριθή προς τον ονειδίζοντά με· διότι ελπίζω επί τον λόγον σου."},"43":{"verse":43,"text":"Και μη αφαιρέσης ολοτελώς από του στόματός μου τον λόγον της αληθείας· διότι ήλπισα επί τας κρίσεις σου."},"44":{"verse":44,"text":"Και θέλω φυλάττει τον νόμον σου διαπαντός, εις τον αιώνα του αιώνος."},"45":{"verse":45,"text":"Και θέλω περιπατεί εν ευρυχωρία· διότι εξεζήτησα τας εντολάς σου."},"46":{"verse":46,"text":"Και θέλω ομιλεί περί των μαρτυρίων σου έμπροσθεν βασιλέων, και δεν θέλω αισχυνθή."},"47":{"verse":47,"text":"Και θέλω εντρυφά εις τα προστάγματά σου, τα οποία ηγάπησα."},"48":{"verse":48,"text":"Και θέλω υψόνει τας χείρας μου προς τα προστάγματά σου, τα οποία ηγάπησα· και θέλω μελετά εις τα διατάγματά σου."},"49":{"verse":49,"text":"Ζάϊν. Ενθυμήθητι τον λόγον τον προς τον δούλον σου, εις τον οποίον με επήλπισας."},"50":{"verse":50,"text":"Αύτη είναι η παρηγορία μου εν τη θλίψει μου, ότι ο λόγος σου με εζωοποίησεν."},"51":{"verse":51,"text":"Οι υπερήφανοι με εχλεύαζον σφόδρα· αλλ' εγώ από του νόμου σου δεν εξέκλινα."},"52":{"verse":52,"text":"Ενεθυμήθην τας απ' αιώνος κρίσεις σου, Κύριε, και παρηγορήθην."},"53":{"verse":53,"text":"Φρίκη με κατέλαβεν εξ αιτίας των ασεβών, των εγκαταλειπόντων τον νόμον σου."},"54":{"verse":54,"text":"Τα διατάγματά σου υπήρξαν εις εμέ ψαλμωδίαι εν τω οίκω της παροικίας μου."},"55":{"verse":55,"text":"Ενεθυμήθην εν νυκτί το όνομά σου, Κύριε· και εφύλαξα τον νόμον σου."},"56":{"verse":56,"text":"Τούτο έγεινεν εις εμέ, διότι εφύλαξα τας εντολάς σου."},"57":{"verse":57,"text":"Χεθ. Συ, Κύριε, μερίς μου είσαι· είπα να φυλάξω τους λόγους σου."},"58":{"verse":58,"text":"Παρεκάλεσα το πρόσωπόν σου εν όλη καρδία· ελέησόν με κατά τον λόγον σου."},"59":{"verse":59,"text":"Διελογίσθην τας οδούς μου και έστρεψα τους πόδας μου εις τα μαρτύριά σου."},"60":{"verse":60,"text":"Έσπευσα και δεν εβράδυνα να φυλάξω τα προστάγματά σου."},"61":{"verse":61,"text":"Στίφη ασεβών με περιεκύκλωσαν· αλλ' εγώ δεν ελησμόνησα τον νόμον σου."},"62":{"verse":62,"text":"Το μεσονύκτιον εγείρομαι διά να σε δοξολογώ διά τας κρίσεις της δικαιοσύνης σου."},"63":{"verse":63,"text":"Εγώ είμαι μέτοχος πάντων των φοβουμένων σε και φυλαττόντων τας εντολάς σου."},"64":{"verse":64,"text":"Η γη, Κύριε, είναι πλήρης του ελέους σου· δίδαξόν με τα διατάγματά σου."},"65":{"verse":65,"text":"Τεθ. Συ, Κύριε, ευηργέτησας τον δούλον σου κατά τον λόγον σου."},"66":{"verse":66,"text":"Δίδαξόν με φρόνησιν και γνώσιν· διότι επίστευσα εις τα προστάγματά σου."},"67":{"verse":67,"text":"Πριν ταλαιπωρηθώ, εγώ επλανώμην· αλλά τώρα εφύλαξα τον λόγον σου."},"68":{"verse":68,"text":"Συ είσαι αγαθός και αγαθοποιός· δίδαξόν με τα διατάγματά σου."},"69":{"verse":69,"text":"Οι υπερήφανοι έπλεξαν κατ' εμού ψεύδος· αλλ' εγώ εν όλη καρδία θέλω φυλάττει τας εντολάς σου."},"70":{"verse":70,"text":"Η καρδία αυτών έπηξεν ως πάχος· αλλ' εγώ εντρυφώ εις τον νόμον σου."},"71":{"verse":71,"text":"Καλόν έγεινεν εις εμέ ότι εταλαιπωρήθην, διά να μάθω τα διατάγματά σου."},"72":{"verse":72,"text":"Ο νόμος του στόματός σου είναι καλήτερος εις εμέ, υπέρ χιλιάδας χρυσίου και αργυρίου."},"73":{"verse":73,"text":"Ιώδ. Αι χείρές σου με έκαμαν και με έπλασαν· συνέτισόν με, και θέλω μάθει τα προστάγματά σου."},"74":{"verse":74,"text":"Οι φοβούμενοί σε θέλουσι με ιδεί και ευφρανθή, διότι ήλπισα επί τον λόγον σου."},"75":{"verse":75,"text":"Γνωρίζω, Κύριε, ότι αι κρίσεις σου είναι δικαιοσύνη, και ότι πιστώς με εταλαιπώρησας."},"76":{"verse":76,"text":"Ας με παρηγορήση, δέομαι, το έλεός σου, κατά τον λόγον σου τον προς τον δούλον σου."},"77":{"verse":77,"text":"Ας έλθωσιν επ' εμέ οι οικτιρμοί σου, διά να ζώ· διότι ο νόμος σου είναι η τρυφή μου."},"78":{"verse":78,"text":"Ας αισχυνθώσιν οι υπερήφανοι, διότι ζητούσιν αδίκως να με ανατρέψωσιν· αλλ' εγώ θέλω μελετά εις τας εντολάς σου."},"79":{"verse":79,"text":"Ας επιστρέψωσιν εις εμέ οι φοβούμενοί σε, και οι γνωρίζοντες τα μαρτύριά σου·"},"80":{"verse":80,"text":"Ας ήναι η καρδία μου άμωμος εις τα διατάγματά σου, διά να μη αισχυνθώ."},"81":{"verse":81,"text":"Καφ. Λιποθυμεί η ψυχή μου διά την σωτηρίαν σου· επί τον λόγον σου ελπίζω."},"82":{"verse":82,"text":"Οι οφθαλμοί μου απέκαμον διά τον λόγον σου, λέγοντες, Πότε θέλεις με παρηγορήσει;"},"83":{"verse":83,"text":"Διότι έγεινα ως ασκός εν τω καπνώ· αλλά τα διατάγματά σου δεν ελησμόνησα."},"84":{"verse":84,"text":"Πόσαι είναι αι ημέραι του δούλου σου; πότε θέλεις κάμει κρίσιν εναντίον των καταδιωκόντων με;"},"85":{"verse":85,"text":"Οι υπερήφανοι, οι εναντίοι του νόμου σου, έσκαψαν εις εμέ λάκκους."},"86":{"verse":86,"text":"Πάντα τα προστάγματά σου είναι αλήθεια· αδίκως με κατατρέχουσι· βοήθησόν μοι."},"87":{"verse":87,"text":"Παρ' ολίγον με κατέστρεψαν εις την γήν· αλλ' εγώ δεν εγκατέλιπον τας εντολάς σου."},"88":{"verse":88,"text":"Ζωοποίησόν με κατά το έλεός σου· και θέλω φυλάξει τα μαρτύρια του στόματός σου."},"89":{"verse":89,"text":"Λάμεδ. Εις τον αιώνα, Κύριε, διαμένει ο λόγος σου εν τω ουρανώ·"},"90":{"verse":90,"text":"η αλήθειά σου εις γενεάν και γενεάν· εθεμελίωσας την γην, και διαμένει."},"91":{"verse":91,"text":"Κατά τας διατάξεις σου διαμένουσιν έως της σήμερον, διότι τα σύμπαντα είναι δούλοι σου."},"92":{"verse":92,"text":"Εάν ο νόμος σου δεν ήτο η τρυφή μου, τότε ήθελον χαθή εν τη θλίψει μου."},"93":{"verse":93,"text":"Εις τον αιώνα δεν θέλω λησμονήσει τας εντολάς σου, διότι εν αυταίς με εζωοποίησας."},"94":{"verse":94,"text":"Σος είμαι εγώ· σώσον με· διότι τας εντολάς σου εξεζήτησα."},"95":{"verse":95,"text":"Οι ασεβείς με περιέμενον διά να με αφανίσωσιν· αλλ' εγώ θέλω προσέχει εις τα μαρτύριά σου."},"96":{"verse":96,"text":"Εις πάσαν τελειότητα είδον όριον· αλλ' ο νόμος σου είναι πλατύς σφόδρα."},"97":{"verse":97,"text":"Μεμ. Πόσον αγαπώ τον νόμον σου· όλην την ημέραν είναι μελέτη μου."},"98":{"verse":98,"text":"Διά των προσταγμάτων σου με έκαμες σοφώτερον των εχθρών μου, διότι είναι πάντοτε μετ' εμού."},"99":{"verse":99,"text":"Είμαι συνετώτερος πάντων των διδασκόντων με· διότι τα μαρτύριά σου είναι μελέτη μου."},"100":{"verse":100,"text":"Είμαι συνετώτερος των γερόντων· διότι εφύλαξα τας εντολάς σου."},"101":{"verse":101,"text":"Από πάσης οδού πονηράς εκώλυσα τους πόδας μου, διά να φυλάξω τον λόγον σου."},"102":{"verse":102,"text":"Από των κρίσεών σου δεν εξέκλινα· διότι συ με εδίδαξας."},"103":{"verse":103,"text":"Πόσον γλυκείς είναι οι λόγοι σου εις τον ουρανίσκον μου· είναι υπέρ μέλι εις το στόμα μου."},"104":{"verse":104,"text":"Εκ των εντολών σου έγεινα συνετός· διά τούτο εμίσησα πάσαν οδόν ψεύδους."},"105":{"verse":105,"text":"Νούν. Λύχνος εις τους πόδας μου είναι ο λόγος σου και φως εις τας τρίβους μου."},"106":{"verse":106,"text":"Ώμοσα και θέλω εμμένει να φυλάττω τας κρίσεις της δικαιοσύνης σου."},"107":{"verse":107,"text":"Εταλαιπωρήθην σφόδρα· Κύριε, ζωοποίησόν με κατά τον λόγον σου."},"108":{"verse":108,"text":"Πρόσδεξαι, δέομαι, τας προαιρετικάς προσφοράς του στόματός μου, Κύριε· και δίδαξόν με τας κρίσεις σου."},"109":{"verse":109,"text":"Η ψυχή μου είναι πάντοτε εν κινδύνω· τον νόμον σου όμως δεν ελησμόνησα."},"110":{"verse":110,"text":"Οι ασεβείς έστησαν εις εμέ παγίδα· αλλ' εγώ από των εντολών σου δεν εξέκλινα."},"111":{"verse":111,"text":"Τα μαρτύριά σου εκληρονόμησα εις τον αιώνα· διότι ταύτα είναι η αγαλλίασις της καρδίας μου."},"112":{"verse":112,"text":"Έκλινα την καρδίαν μου εις το να κάμνω τα διατάγματά σου πάντοτε μέχρι τέλους."},"113":{"verse":113,"text":"Σάμεχ. Εμίσησα τους διεστραμμένους στοχασμούς· τον δε νόμον σου ηγάπησα."},"114":{"verse":114,"text":"Συ είσαι η σκέπη μου και η ασπίς μου· επί τον λόγον σου ελπίζω."},"115":{"verse":115,"text":"Απομακρύνθητε απ' εμού οι πονηρευόμενοι· διότι θέλω φυλάττει τα προστάγματα του Θεού μου."},"116":{"verse":116,"text":"Υποστήριζέ με κατά τον λόγον σου και θέλω ζή· και μη με καταισχύνης εις την ελπίδα μου."},"117":{"verse":117,"text":"Υποστήριζέ με και θέλω σωθή· και θέλω προσέχει διαπαντός εις τα διατάγματά σου."},"118":{"verse":118,"text":"Συ κατεπάτησας πάντας τους εκκλίνοντας από των διαταγμάτων σου· διότι ματαία είναι η δολιότης αυτών."},"119":{"verse":119,"text":"Αποσκυβαλίζεις πάντας τους πονηρούς της γής· διά τούτο ηγάπησα τα μαρτύριά σου."},"120":{"verse":120,"text":"Έφριξεν η σαρξ μου από του φόβου σου, και από των κρίσεών σου εφοβήθην."},"121":{"verse":121,"text":"Νγάϊν. Έκαμα κρίσιν και δικαιοσύνην· μη με παραδώσης εις τους αδικούντάς με."},"122":{"verse":122,"text":"Γενού εγγυητής του δούλου σου εις καλόν· ας μη με καταθλίψωσιν οι υπερήφανοι."},"123":{"verse":123,"text":"Οι οφθαλμοί μου απέκαμον διά την σωτηρίαν σου και διά τον λόγον της δικαιοσύνης σου."},"124":{"verse":124,"text":"Κάμε μετά του δούλου σου κατά το έλεός σου και δίδαξόν με τα διατάγματά σου."},"125":{"verse":125,"text":"Δούλος σου είμαι εγώ· συνέτισόν με, και θέλω γνωρίσει τα μαρτύριά σου."},"126":{"verse":126,"text":"Καιρός είναι διά να ενεργήση ο Κύριος· ηκύρωσαν τον νόμον σου."},"127":{"verse":127,"text":"Διά τούτο ηγάπησα τα προστάγματά σου υπέρ χρυσίον, και υπέρ χρυσίον καθαρόν."},"128":{"verse":128,"text":"Διά τούτο εγνώρισα ορθάς πάσας τας εντολάς σου περί παντός πράγματος· και εμίσησα πάσαν οδόν ψεύδους."},"129":{"verse":129,"text":"Πε. Θαυμαστά είναι τα μαρτύριά σου· διά τούτο εφύλαξεν αυτά η ψυχή μου."},"130":{"verse":130,"text":"Η φανέρωσις των λόγων σου φωτίζει· συνετίζει τους απλούς."},"131":{"verse":131,"text":"Ήνοιξε το στόμα μου και ανεστέναξα· διότι επεθύμησα τα προστάγματά σου."},"132":{"verse":132,"text":"Επίβλεψον επ' εμέ και ελέησόν με, καθώς συνειθίζεις προς τους αγαπώντας το όνομά σου."},"133":{"verse":133,"text":"Στερέωσον τα βήματά μου εις τον λόγον σου· και ας μη με κατακυριεύση μηδεμία ανομία."},"134":{"verse":134,"text":"Λύτρωσόν με από καταδυναστείας ανθρώπων, και θέλω φυλάττει τας εντολάς σου."},"135":{"verse":135,"text":"Επίφανον το πρόσωπόν σου επί τον δούλον σου, και δίδαξόν με τα διατάγματά σου."},"136":{"verse":136,"text":"Ρύακας υδάτων κατεβίβασαν οι οφθαλμοί μου, επειδή δεν φυλάττουσι τον νόμον σου."},"137":{"verse":137,"text":"Τσάδε. Δίκαιος είσαι, Κύριε, και ευθείαι αι κρίσεις σου."},"138":{"verse":138,"text":"Τα μαρτύριά σου, τα οποία διέταξας, είναι δικαιοσύνη και υπερτάτη αλήθεια."},"139":{"verse":139,"text":"Ο ζήλος μου με κατέφαγε, διότι ελησμόνησαν τους λόγους σου οι εχθροί μου."},"140":{"verse":140,"text":"Ο λόγος σου είναι κεκαθαρισμένος σφόδρα· διά τούτο ο δούλός σου αγαπά αυτόν."},"141":{"verse":141,"text":"Μικρός είμαι και εξουδενωμένος· δεν ελησμόνησα όμως τας εντολάς σου."},"142":{"verse":142,"text":"Η δικαιοσύνη σου είναι δικαιοσύνη εις τον αιώνα, και ο νόμος σου αλήθεια."},"143":{"verse":143,"text":"Θλίψεις και στενοχωρίαι με εύρηκαν· τα προστάγματά σου όμως είναι η χαρά μου."},"144":{"verse":144,"text":"Τα μαρτύριά σου είναι δικαιοσύνη εις τον αιώνα· Συνέτισόν με και θέλω ζήσει."},"145":{"verse":145,"text":"Κοφ. Έκραξα εν όλη καρδία· άκουσόν μου, Κύριε, και θέλω φυλάξει τα διατάγματά σου."},"146":{"verse":146,"text":"Έκραξα προς σέ· σώσον με, και θέλω φυλάξει τα μαρτύριά σου."},"147":{"verse":147,"text":"Προέλαβον την αυγήν και έκραξα· ήλπισα επί τον λόγον σου."},"148":{"verse":148,"text":"Οι οφθαλμοί μου προλαμβάνουσι τας νυκτοφυλακάς, διά να μελετώ εις τον λόγον σου."},"149":{"verse":149,"text":"Άκουσον της φωνής μου κατά το έλεός σου· ζωοποίησόν με, Κύριε, κατά την κρίσιν σου."},"150":{"verse":150,"text":"Επλησίασαν οι ακολουθούντες την πονηρίαν· εξέκλιναν από του νόμου σου."},"151":{"verse":151,"text":"Συ, Κύριε, είσαι πλησίον, και πάντα τα προστάγματά σου είναι αλήθεια."},"152":{"verse":152,"text":"Προ πολλού εγνώρισα εκ των μαρτυρίων σου, ότι εις τον αιώνα εθεμελίωσας αυτά."},"153":{"verse":153,"text":"Ρες. Ιδέ την θλίψιν μου και ελευθέρωσόν με· διότι δεν ελησμόνησα τον νόμον σου."},"154":{"verse":154,"text":"Δίκασον την δίκην μου και λύτρωσόν με· ζωοποίησόν με κατά τον λόγον σου."},"155":{"verse":155,"text":"Μακράν από ασεβών η σωτηρία· διότι δεν εκζητούσι τα διατάγματά σου."},"156":{"verse":156,"text":"Μεγάλοι οι οικτιρμοί σου, Κύριε· ζωοποίησόν με κατά τας κρίσεις σου."},"157":{"verse":157,"text":"Πολλοί είναι οι καταδιώκοντές με και οι θλίβοντές με· αλλ' από των μαρτυρίων σου δεν εξέκλινα."},"158":{"verse":158,"text":"Είδον τους παραβάτας και εταράχθην· διότι δεν εφύλαξαν τον λόγον σου."},"159":{"verse":159,"text":"Ιδέ πόσον αγαπώ τας εντολάς σου· Κύριε, ζωοποίησόν με κατά το έλεός σου."},"160":{"verse":160,"text":"Το κεφάλαιον του λόγου σου είναι η αλήθεια· και εις τον αιώνα μένουσι πάσαι αι κρίσεις της δικαιοσύνης σου."},"161":{"verse":161,"text":"Σχίν. Άρχοντες με κατεδίωξαν αναιτίως· αλλ' η καρδία μου τρέμει από του λόγου σου."},"162":{"verse":162,"text":"Αγάλλομαι εις τον λόγον σου, ως ο ευρίσκων λάφυρα πολλά."},"163":{"verse":163,"text":"Μισώ και βδελύττομαι το ψεύδος· τον νόμον σου αγαπώ."},"164":{"verse":164,"text":"Επτάκις της ημέρας σε αινώ, διά τας κρίσεις της δικαιοσύνης σου."},"165":{"verse":165,"text":"Ειρήνην πολλήν έχουσιν οι αγαπώντες τον νόμον σου· και εις αυτούς δεν υπάρχει πρόσκομμα."},"166":{"verse":166,"text":"Ήλπισα επί την σωτηρίαν σου, Κύριε· και έπραξα τα προστάγματά σου."},"167":{"verse":167,"text":"Εφύλαξεν η ψυχή μου τα μαρτύριά σου· και ηγάπησα αυτά σφόδρα."},"168":{"verse":168,"text":"Εφύλαξα τας εντολάς σου και τα μαρτύριά σου· διότι πάσαι αι οδοί μου είναι ενώπιόν σου."},"169":{"verse":169,"text":"Ταυ. Ας πλησιάση η κραυγή μου ενώπιόν σου, Κύριε· συνέτισόν με κατά τον λόγον σου."},"170":{"verse":170,"text":"Ας έλθη η δέησίς μου ενώπιόν σου· λύτρωσόν με κατά τον λόγον σου."},"171":{"verse":171,"text":"Τα χείλη μου θέλουσι προφέρει ύμνον, όταν με διδάξης τα διατάγματά σου."},"172":{"verse":172,"text":"Η γλώσσα μου θέλει λαλεί τον λόγον σου· διότι πάντα τα προστάγματά σου είναι δικαιοσύνη."},"173":{"verse":173,"text":"Ας ήναι η χειρ σου εις βοήθειάν μου· διότι εξέλεξα τας εντολάς σου."},"174":{"verse":174,"text":"Επεθύμησα την σωτηρίαν σου, Κύριε· και ο νόμος σου είναι τρυφή μου."},"175":{"verse":175,"text":"Ας ζήση η ψυχή μου και θέλει σε αινεί· και αι κρίσεις σου ας με βοηθώσι."},"176":{"verse":176,"text":"Περιεπλανήθην ως πρόβατον απολωλός· ζήτησον τον δούλον σου· διότι δεν ελησμόνησα τα προστάγματά σου."}},"meta":{"connection":"GreVamvas","book_number":230,"chapter_number":119,"previous_chapter":{"connection":"GreVamvas","book_number":230,"chapter":118},"next_chapter":{"connection":"GreVamvas","book_number":230,"chapter":120}}}