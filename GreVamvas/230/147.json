{"chapter":{"1":{"verse":1,"text":"Αινείτε τον Κύριον· διότι είναι καλόν να ψάλλωμεν εις τον Θεόν ημών· διότι είναι τερπνόν, η αίνεσις πρέπουσα."},"2":{"verse":2,"text":"Ο Κύριος οικοδομεί την Ιερουσαλήμ· θέλει συνάξει τους διεσπαρμένους του Ισραήλ."},"3":{"verse":3,"text":"Ιατρεύει τους συντετριμμένους την καρδίαν και δένει τας πληγάς αυτών."},"4":{"verse":4,"text":"Αριθμεί τα πλήθη των άστρων· Καλεί τα πάντα ονομαστί."},"5":{"verse":5,"text":"Μέγας ο Κύριος ημών και μεγάλη η δύναμις αυτού· η σύνεσις αυτού αμέτρητος."},"6":{"verse":6,"text":"Ο Κύριος υψόνει τους πράους, τους δε ασεβείς ταπεινόνει έως εδάφους."},"7":{"verse":7,"text":"Ψάλατε εις τον Κύριον ευχαριστούντες· ψαλμωδείτε εις τον Θεόν ημών εν κιθάρα·"},"8":{"verse":8,"text":"τον σκεπάζοντα τον ουρανόν με νεφέλας· τον ετοιμάζοντα βροχήν διά την γήν· τον αναδιδόντα χόρτον επί των ορέων·"},"9":{"verse":9,"text":"τον διδόντα εις τα κτήνη την τροφήν αυτών και εις τους νεοσσούς των κοράκων, οίτινες κράζουσι προς αυτόν."},"10":{"verse":10,"text":"Δεν χαίρει εις την δύναμιν του ίππου· δεν ηδύνεται εις τους πόδας του ανδρός."},"11":{"verse":11,"text":"Ο Κύριος ηδύνεται εις τους φοβουμένους αυτόν, εις τους ελπίζοντας επί το έλεος αυτού."},"12":{"verse":12,"text":"Επαίνει, Ιερουσαλήμ, τον Κύριον· αίνει τον Θεόν σου, Σιών."},"13":{"verse":13,"text":"Διότι ενεδυνάμωσε τους μοχλούς των πυλών σου· ηυλόγησε τους υιούς σου εν μέσω σου."},"14":{"verse":14,"text":"Βάλλει ειρήνην εις τα όριά σου· σε χορταίνει με το πάχος του σίτου."},"15":{"verse":15,"text":"Αποστέλλει το πρόσταγμα αυτού εις την γην, ο λόγος αυτού τρέχει ταχύτατα."},"16":{"verse":16,"text":"Δίδει χιόνα ως μαλλίον· διασπείρει την πάχνην ως στάκτην."},"17":{"verse":17,"text":"Ρίπτει τον κρύσταλλον αυτού ως κομμάτια· έμπροσθεν του ψύχους αυτού τις δύναται να σταθή;"},"18":{"verse":18,"text":"Αποστέλλει τον λόγον αυτού και διαλύει αυτά· φυσά τον άνεμον αυτού, και τα ύδατα ρέουσιν."},"19":{"verse":19,"text":"Αναγγέλλει τον λόγον αυτού προς τον Ιακώβ, τα διατάγματα αυτού και τας κρίσεις αυτού προς τον Ισραήλ."},"20":{"verse":20,"text":"Δεν έκαμεν ούτως εις ουδέν έθνος· ουδέ εγνώρισαν τας κρίσεις αυτού. Αλληλούϊα."}},"meta":{"connection":"GreVamvas","book_number":230,"chapter_number":147,"previous_chapter":{"connection":"GreVamvas","book_number":230,"chapter":146},"next_chapter":{"connection":"GreVamvas","book_number":230,"chapter":148}}}