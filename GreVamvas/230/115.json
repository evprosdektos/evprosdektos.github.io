{"chapter":{"1":{"verse":1,"text":"Μη εις ημάς, Κύριε, μη εις ημάς, αλλ' εις το όνομά σου δος δόξαν, διά το έλεός σου, διά την αλήθειάν σου."},"2":{"verse":2,"text":"Διά τι να είπωσι τα έθνη, και που είναι ο Θεός αυτών;"},"3":{"verse":3,"text":"Αλλ' ο Θεός ημών είναι εν τω ουρανώ· πάντα όσα ηθέλησεν εποίησε."},"4":{"verse":4,"text":"Τα είδωλα αυτών είναι αργύριον και χρυσίον, έργα χειρών ανθρώπων·"},"5":{"verse":5,"text":"Στόμα έχουσι και δεν λαλούσιν· οφθαλμούς έχουσι και δεν βλέπουσιν·"},"6":{"verse":6,"text":"ώτα έχουσι και δεν ακούουσι· μυκτήρας έχουσι και δεν οσφραίνονται·"},"7":{"verse":7,"text":"Χείρας έχουσι και δεν ψηλαφώσι· πόδας έχουσι και δεν περιπατούσιν· ουδέ ομιλούσι διά του λάρυγγος αυτών."},"8":{"verse":8,"text":"Όμοιοι αυτών ας γείνωσιν οι ποιούντες αυτά, πας ο ελπίζων επ' αυτά."},"9":{"verse":9,"text":"Ο Ισραήλ ήλπισεν επί Κύριον· αυτός είναι βοηθός και ασπίς αυτών."},"10":{"verse":10,"text":"Ο οίκος του Ααρών ήλπισεν επί Κύριον· αυτός είναι βοηθός και ασπίς αυτών."},"11":{"verse":11,"text":"Οι φοβούμενοι τον Κύριον ήλπισαν επί Κύριον· αυτός είναι βοηθός και ασπίς αυτών."},"12":{"verse":12,"text":"Ο Κύριος μας ενεθυμήθη· θέλει ευλογεί, θέλει ευλογεί τον οίκον Ισραήλ· θέλει ευλογεί τον οίκον Ααρών."},"13":{"verse":13,"text":"Θέλει ευλογεί τους φοβουμένους τον Κύριον, τους μικρούς μετά των μεγάλων."},"14":{"verse":14,"text":"Ο Κύριος θέλει αυξήσει υμάς, υμάς και τα τέκνα υμών."},"15":{"verse":15,"text":"Σεις είσθε οι ευλογημένοι του Κυρίου, του ποιήσαντος τον ουρανόν και την γην."},"16":{"verse":16,"text":"Οι ουρανοί των ουρανών είναι του Κυρίου, την δε γην έδωκεν εις τους υιούς των ανθρώπων."},"17":{"verse":17,"text":"Οι νεκροί δεν θέλουσιν αινέσει τον Κύριον, ουδέ πάντες οι καταβαίνοντες εις τον τόπον της σιωπής·"},"18":{"verse":18,"text":"αλλ' ημείς θέλομεν ευλογεί τον Κύριον, από του νυν και έως του αιώνος. Αλληλούϊα."}},"meta":{"connection":"GreVamvas","book_number":230,"chapter_number":115,"previous_chapter":{"connection":"GreVamvas","book_number":230,"chapter":114},"next_chapter":{"connection":"GreVamvas","book_number":230,"chapter":116}}}