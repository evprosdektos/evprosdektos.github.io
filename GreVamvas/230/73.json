{"chapter":{"1":{"verse":1,"text":"«Ψαλμός του Ασάφ.» Αγαθός τωόντι είναι ο Θεός εις τον Ισραήλ, εις τους καθαρούς την καρδίαν."},"2":{"verse":2,"text":"Εμού δε, οι πόδες μου σχεδόν εκλονίσθησαν· παρ' ολίγον ωλίσθησαν τα βήματά μου."},"3":{"verse":3,"text":"Διότι εζήλευσα τους μωρούς, βλέπων την ευτυχίαν των ασεβών."},"4":{"verse":4,"text":"Επειδή δεν είναι λύπαι εις τον θάνατον αυτών, αλλ' η δύναμις αυτών είναι στερεά."},"5":{"verse":5,"text":"Δεν είναι εν κόποις, ως οι άλλοι άνθρωποι· ουδέ μαστιγόνονται μετά των λοιπών ανθρώπων."},"6":{"verse":6,"text":"διά τούτο περικυκλόνει αυτούς η υπερηφανία ως περιδέραιον· η αδικία σκεπάζει αυτούς ως ιμάτιον."},"7":{"verse":7,"text":"Οι οφθαλμοί αυτών εξέχουσιν εκ του πάχους· εξεπέρασαν τας επιθυμίας της καρδίας αυτών."},"8":{"verse":8,"text":"Εμπαίζουσι και λαλούσιν εν πονηρία καταδυναστείαν· λαλούσιν υπερηφάνως."},"9":{"verse":9,"text":"Θέτουσιν εις τον ουρανόν το στόμα αυτών, και η γλώσσα αυτών διατρέχει την γην."},"10":{"verse":10,"text":"Διά τούτο θέλει στραφή ενταύθα ο λαός αυτού· και ύδατα ποτηρίου πλήρους εκθλίβονται δι' αυτούς."},"11":{"verse":11,"text":"Και λέγουσι, Πως γνωρίζει ταύτα ο Θεός; και υπάρχει γνώσις εν τω Υψίστω;"},"12":{"verse":12,"text":"Ιδού, ούτοι είναι ασεβείς και ευτυχούσι διαπαντός· αυξάνουσι τα πλούτη αυτών."},"13":{"verse":13,"text":"Άρα, ματαίως εκαθάρισα την καρδίαν μου και ένιψα εν αθωότητι τας χείρας μου."},"14":{"verse":14,"text":"Διότι εμαστιγώθην όλην την ημέραν και ετιμωρήθην πάσαν αυγήν."},"15":{"verse":15,"text":"Αν είπω, Θέλω ομιλεί ούτως· ιδού, εξυβρίζω εις την γενεάν των υιών σου."},"16":{"verse":16,"text":"Και εστοχάσθην να εννοήσω τούτο, πλην μ' εφάνη δύσκολον·"},"17":{"verse":17,"text":"εωσού εισελθών εις το αγιαστήριον του Θεού, ενόησα τα τέλη αυτών."},"18":{"verse":18,"text":"Συ βεβαίως έθεσας αυτούς εις τόπους ολισθηρούς· έρριψας αυτούς εις κρημνόν."},"19":{"verse":19,"text":"Πως διά μιας κατήντησαν εις ερήμωσιν Ηφανίσθησαν, απωλέσθησαν υπό αιφνιδίου ολέθρου."},"20":{"verse":20,"text":"Ως όνειρον εξεγειρομένου Κύριε, όταν εγερθής, θέλεις αφανίσει την εικόνα αυτών."},"21":{"verse":21,"text":"Ούτως εκαίετο η καρδία μου, και τα νεφρά μου εβασανίζοντο·"},"22":{"verse":22,"text":"και εγώ ήμην ανόητος και δεν εγνώριζον· κτήνος ήμην ενώπιόν σου."},"23":{"verse":23,"text":"Εγώ όμως είμαι πάντοτε μετά σού· συ με επίασας από της δεξιάς μου χειρός."},"24":{"verse":24,"text":"Διά της συμβουλής σου θέλεις με οδηγήσει και μετά ταύτα θέλεις με προσλάβει εν δόξη."},"25":{"verse":25,"text":"Τίνα άλλον έχω εν τω ουρανώ; και επί της γης δεν θέλω άλλον παρά σε."},"26":{"verse":26,"text":"Ητόνησεν η σαρξ μου και η καρδία μου· αλλ' ο Θεός είναι η δύναμις της καρδίας μου και η μερίς μου εις τον αιώνα."},"27":{"verse":27,"text":"Διότι, ιδού, όσοι απομακρύνονται από σου, θέλουσιν απολεσθή· συ εξωλόθρευσας πάντας τους εκκλίνοντας από σου."},"28":{"verse":28,"text":"Αλλά δι' εμέ, το να προσκολλώμαι εις τον Θεόν είναι το αγαθόν μου· έθεσα την ελπίδα μου επί Κύριον τον Θεόν, διά να κηρύττω πάντα τα έργα σου."}},"meta":{"connection":"GreVamvas","book_number":230,"chapter_number":73,"previous_chapter":{"connection":"GreVamvas","book_number":230,"chapter":72},"next_chapter":{"connection":"GreVamvas","book_number":230,"chapter":74}}}