{"chapter":{"1":{"verse":1,"text":"«Ωιδή ψαλμού διά τους υιούς Κορέ, εις τον πρώτον μουσικόν, επί Μαχαλάθ-λεανώθ, Μασχίλ του Αιμάν του Εζραΐτου.» Κύριε ο Θεός της σωτηρίας μου, ημέραν και νύκτα έκραξα ενώπιόν σου·"},"2":{"verse":2,"text":"Ας έλθη ενώπιόν σου η προσευχή μου· κλίνον το ωτίον σου εις την κραυγήν μου·"},"3":{"verse":3,"text":"Διότι ενεπλήσθη κακών η ψυχή μου, και η ζωή μου πλησιάζει εις τον άδην."},"4":{"verse":4,"text":"Συγκατηριθμήθην μετά των καταβαινόντων εις τον λάκκον· έγεινα ως άνθρωπος μη έχων δύναμιν·"},"5":{"verse":5,"text":"εγκαταλελειμμένος μεταξύ των νεκρών, ως οι πεφονευμένοι, κοιτώμενοι εν τω τάφω, τους οποίους δεν ενθυμείσαι πλέον, και οίτινες απεκόπησαν από της χειρός σου."},"6":{"verse":6,"text":"Μ' έβαλες εις τον κατώτατον λάκκον, εις το σκότος, εις τα βάθη."},"7":{"verse":7,"text":"Επ' εμέ επεστηρίχθη ο θυμός σου, και πάντα τα κύματά σου επέφερες επ' εμέ. Διάψαλμα."},"8":{"verse":8,"text":"Εμάκρυνας τους γνωστούς μου απ' εμού· με έκαμες βδέλυγμα προς αυτούς· απεκλείσθην και δεν δύναμαι να εξέλθω."},"9":{"verse":9,"text":"Ο οφθαλμός μου ητόνησεν από της θλίψεως· σε επεκαλέσθην, Κύριε, όλην την ημέραν· ήπλωσα προς σε τας χείρας μου."},"10":{"verse":10,"text":"Μήπως εις τους νεκρούς θέλεις κάμει θαυμάσια; ή οι τεθνεώτες θέλουσι σηκωθή και θέλουσι σε αινέσει; Διάψαλμα."},"11":{"verse":11,"text":"Μήπως εν τω τάφω θέλουσι διηγείσθαι το έλεός σου ή την αλήθειάν σου εν τη φθορά;"},"12":{"verse":12,"text":"Μήπως θέλουσι γνωρισθή εν τω σκότει τα θαυμάσιά σου και η δικαιοσύνη σου εν τω τόπω της λήθης."},"13":{"verse":13,"text":"Αλλ' εγώ προς σε, Κύριε, έκραξα· και το πρωΐ η προσευχή μου θέλει σε προφθάσει."},"14":{"verse":14,"text":"Διά τι, Κύριε, απορρίπτεις την ψυχήν μου, αποκρύπτεις το πρόσωπόν σου απ' εμού;"},"15":{"verse":15,"text":"Είμαι τεθλιμμένος και ψυχομαχών εκ νεότητος· δοκιμάζω τους φόβους σου και ευρίσκομαι εν αμηχανία."},"16":{"verse":16,"text":"Επ' εμέ διήλθον αι οργαί σου· οι τρόμοι σου με εφάνισαν."},"17":{"verse":17,"text":"Ως ύδατα με περιετριγύρισαν όλην την ημέραν· ομού με περιεκύκλωσαν."},"18":{"verse":18,"text":"Απεμάκρυνας απ' εμού τον αγαπητόν και τον φίλον· οι γνωστοί μου είναι αφανείς."}},"meta":{"connection":"GreVamvas","book_number":230,"chapter_number":88,"previous_chapter":{"connection":"GreVamvas","book_number":230,"chapter":87},"next_chapter":{"connection":"GreVamvas","book_number":230,"chapter":89}}}