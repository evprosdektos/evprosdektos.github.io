{"chapter":{"1":{"verse":1,"text":"Ο ιδιογνώμων ζητεί κατά την επιθυμίαν αυτού και εναντιόνεται εις παν ό,τι είναι ορθόν."},"2":{"verse":2,"text":"Ο άφρων δεν ηδύνεται εις την σύνεσιν, αλλ' εις ό,τι φαντάζεται η καρδία αυτού."},"3":{"verse":3,"text":"Όταν έρχηται ο ασεβής, έρχεται και η καταφρόνησις· και μετά του ονείδους, η ατιμία."},"4":{"verse":4,"text":"Οι λόγοι του στόματος του ανθρώπου είναι ύδατα βαθέα· και η πηγή της σοφίας, χείμαρρος αναπηδών."},"5":{"verse":5,"text":"Δεν είναι καλόν να προσωποληπτή τις τον ασεβή, διά να ανατρέπη το δίκαιον εν τη κρίσει."},"6":{"verse":6,"text":"Τα χείλη του άφρονος εμβαίνουσιν εις έριδας, και το στόμα αυτού προσκαλεί ραπίσματα."},"7":{"verse":7,"text":"Το στόμα του άφρονος είναι ο αφανισμός αυτού, και τα χείλη αυτού παγίς εις την ψυχήν αυτού."},"8":{"verse":8,"text":"Οι λόγοι του ψιθυριστού καταπίνονται ηδέως και καταβαίνουσιν έως των ενδομύχων της κοιλίας."},"9":{"verse":9,"text":"Ο οκνηρός εις το έργον αυτού είναι βεβαίως αδελφός του ασώτου."},"10":{"verse":10,"text":"Το όνομα του Κυρίου είναι πύργος οχυρός· ο δίκαιος, καταφεύγων εις αυτόν, είναι εν ασφαλεία."},"11":{"verse":11,"text":"Τα αγαθά του πλουσίου είναι η οχυρά αυτού πόλις, και φαντάζεται αυτά ως υψηλόν τείχος."},"12":{"verse":12,"text":"Προ του αφανισμού υψόνεται η καρδία του ανθρώπου· και η ταπείνωσις προπορεύεται της δόξης."},"13":{"verse":13,"text":"Το να αποκρίνηταί τις πριν ακούση, είναι εις αυτόν αφροσύνη και όνειδος."},"14":{"verse":14,"text":"Το πνεύμα του ανθρώπου θέλει υποστηρίζει την αδυναμίαν αυτού· αλλά το κατατεθλιμμένον πνεύμα τις δύναται να υποφέρη;"},"15":{"verse":15,"text":"Η καρδία του φρονίμου αποκτά σύνεσιν· και το ωτίον των σοφών ζητεί γνώσιν."},"16":{"verse":16,"text":"Το δώρον του ανθρώπου ανοίγει τόπον εις αυτόν, και φέρει αυτόν έμπροσθεν των μεγάλων."},"17":{"verse":17,"text":"Ο πρωτολογών εν τη κρίσει αυτού φαίνεται δίκαιος· αλλ' ο αντίδικος αυτού έρχεται και εξελέγχει αυτόν."},"18":{"verse":18,"text":"Ο κλήρος παύει τας αντιλογίας και αποφασίζει μεταξύ των δυνατών."},"19":{"verse":19,"text":"Αδελφός δυσαρεστηθείς υποτάσσεται δυσκολώτερα παρά οχυρά πόλις· αι δε διαφοραί αυτών είναι ως μοχλοί φρουρίου."},"20":{"verse":20,"text":"Εκ των καρπών του στόματος του ανθρώπου θέλει χορτασθή η κοιλία αυτού· από του προϊόντος των χειλέων αυτού θέλει εμπλησθή."},"21":{"verse":21,"text":"Θάνατος και ζωή είναι εις την χείρα της γλώσσης· και οι αγαπώντες αυτήν θέλουσι φάγει τους καρπούς αυτής."},"22":{"verse":22,"text":"Όστις εύρηκε γυναίκα, εύρηκεν αγαθόν και απήλαυσε χάριν παρά Κυρίου."},"23":{"verse":23,"text":"Ο πένης λαλεί μετά ικεσιών· αλλ' ο πλούσιος αποκρίνεται μετά σκληρότητος."},"24":{"verse":24,"text":"Ο άνθρωπος ο έχων φίλους πρέπει να φέρηται φιλικώς· και υπάρχει φίλος στενώτερος αδελφού."}},"meta":{"connection":"GreVamvas","book_number":240,"chapter_number":18,"previous_chapter":{"connection":"GreVamvas","book_number":240,"chapter":17},"next_chapter":{"connection":"GreVamvas","book_number":240,"chapter":19}}}