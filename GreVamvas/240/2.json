{"chapter":{"1":{"verse":1,"text":"Υιέ μου, εάν δεχθής τους λόγους μου και ταμιεύσης τας εντολάς μου παρά σεαυτώ,"},"2":{"verse":2,"text":"ώστε να προσέξη το ωτίον σου εις την σοφίαν, να κλίνης την καρδίαν σου εις την σύνεσιν·"},"3":{"verse":3,"text":"και εάν επικαλεσθής την φρόνησιν, και υψώσης την φωνήν σου εις την σύνεσιν·"},"4":{"verse":4,"text":"εάν ζητήσης αυτήν ως αργύριον και εξερευνήσης αυτήν ως κεκρυμμένους θησαυρούς,"},"5":{"verse":5,"text":"τότε θέλεις εννοήσει τον φόβον του Κυρίου και θέλεις ευρεί την επίγνωσιν του Θεού."},"6":{"verse":6,"text":"Διότι ο Κύριος δίδει σοφίαν· εκ του στόματος αυτού εξέρχεται γνώσις και σύνεσις."},"7":{"verse":7,"text":"Αποταμιεύει σωτηρίαν εις τους ευθείς· είναι ασπίς εις τους περιπατούντας εν ακεραιότητι,"},"8":{"verse":8,"text":"υπερασπίζων τας οδούς της δικαιοσύνης και φυλάττων την οδόν των οσίων αυτού."},"9":{"verse":9,"text":"Τότε θέλεις εννοήσει δικαιοσύνην και κρίσιν και ευθύτητα, πάσαν οδόν αγαθήν."},"10":{"verse":10,"text":"Εάν η σοφία εισέλθη εις την καρδίαν σου και η γνώσις ηδύνη την ψυχήν σου,"},"11":{"verse":11,"text":"ορθή βουλή θέλει σε φυλάττει, σύνεσις θέλει σε διατηρεί·"},"12":{"verse":12,"text":"διά να σε ελευθερόνη από της οδού της πονηράς, από ανθρώπου λαλούντος δόλια,"},"13":{"verse":13,"text":"οίτινες εγκαταλείπουσι τας οδούς της ευθύτητος, διά να περιπατώσιν εν ταις οδοίς του σκότους·"},"14":{"verse":14,"text":"οίτινες ηδύνονται εις το να κάμνωσι κακόν, χαίρουσιν εις τας διαστροφάς της κακίας,"},"15":{"verse":15,"text":"των οποίων αι οδοί είναι σκολιαί και αι πορείαι αυτών διεστραμμέναι·"},"16":{"verse":16,"text":"διά να σε ελευθερόνη από ξένης γυναικός, από αλλοτρίας κολακευούσης με τους λόγους αυτής,"},"17":{"verse":17,"text":"ήτις εγκατέλιπε τον επιστήθιον της νεότητος αυτής και ελησμόνησε την διαθήκην του Θεού αυτής."},"18":{"verse":18,"text":"Διότι ο οίκος αυτής καταβιβάζει εις τον θάνατον, και τα βήματα αυτής εις τους νεκρούς·"},"19":{"verse":19,"text":"πάντες οι εισερχόμενοι προς αυτήν δεν επιστρέφουσιν ουδέ αναλαμβάνουσι τας οδούς της ζωής·"},"20":{"verse":20,"text":"διά να περιπατής εν τη οδώ των αγαθών και να φυλάττης τας τρίβους των δικαίων."},"21":{"verse":21,"text":"Διότι οι ευθείς θέλουσι κατοικήσει την γην, και οι τέλειοι θέλουσιν εναπολειφή εν αυτή."},"22":{"verse":22,"text":"Οι δε ασεβείς θέλουσιν εκκοπή από της γης, και οι παράνομοι θέλουσιν εκριζωθή απ' αυτής."}},"meta":{"connection":"GreVamvas","book_number":240,"chapter_number":2,"previous_chapter":{"connection":"GreVamvas","book_number":240,"chapter":1},"next_chapter":{"connection":"GreVamvas","book_number":240,"chapter":3}}}