{"chapter":{"1":{"verse":1,"text":"Μη ζήλευε τους κακούς ανθρώπους, μηδέ επιθύμει να ήσαι μετ' αυτών·"},"2":{"verse":2,"text":"διότι η καρδία αυτών μελετά καταδυνάστευσιν, και τα χείλη αυτών λαλούσι κακουργίας."},"3":{"verse":3,"text":"Διά της σοφίας οικοδομείται οίκος και διά της συνέσεως στερεόνεται."},"4":{"verse":4,"text":"Και διά της γνώσεως τα ταμεία θέλουσι γεμισθή από παντός πολυτίμου και ευφροσύνου πλούτου."},"5":{"verse":5,"text":"Ο σοφός άνθρωπος ισχύει, και ο άνθρωπος ο φρόνιμος αυξάνει δύναμιν."},"6":{"verse":6,"text":"Διότι διά σοφών βουλών θέλεις κάμει τον πόλεμόν σου· εκ του πλήθους δε των συμβούλων προέρχεται σωτηρία."},"7":{"verse":7,"text":"Η σοφία είναι παραπολύ υψηλή διά τον άφρονα· δεν θέλει ανοίξει το στόμα αυτού εν τη πύλη."},"8":{"verse":8,"text":"Όστις μελετά να πράξη κακόν, θέλει ονομασθή ανήρ κακεντρεχής."},"9":{"verse":9,"text":"Η μελέτη της αφροσύνης είναι αμαρτία· και ο χλευαστής βδέλυγμα εις τους ανθρώπους."},"10":{"verse":10,"text":"Εάν μικροψυχήσης εν τη ημέρα της συμφοράς, μικρά είναι η δύναμίς σου."},"11":{"verse":11,"text":"Ελευθέρονε τους συρομένους εις θάνατον, και μη αποσύρου από των όντων εις ακμήν σφαγής."},"12":{"verse":12,"text":"Εάν είπης, Ιδού, ημείς δεν εξεύρομεν τούτο· δεν γνωρίζει ο σταθμίζων τας καρδίας; και ο φυλάττων την ψυχήν σου και αποδίδων εις έκαστον κατά τα έργα αυτού, δεν εξεύρει;"},"13":{"verse":13,"text":"Υιέ μου, φάγε μέλι, διότι είναι καλόν· και κηρήθραν, διότι είναι γλυκεία επί του ουρανίσκον σου·"},"14":{"verse":14,"text":"Τοιαύτη θέλει είσθαι εις την ψυχήν σου η γνώσις της σοφίας· όταν εύρης αυτήν, τότε θέλεις λάβει αμοιβήν, και η ελπίς σου δεν θέλει εκκοπή."},"15":{"verse":15,"text":"Μη στήνε παγίδα, ω άνομε, κατά της κατοικίας του δικαίου· μη ταράξης τον τόπον της αναπαύσεως αυτού·"},"16":{"verse":16,"text":"διότι ο δίκαιος πίπτει επτάκις και σηκόνεται· αλλ' οι ασεβείς θέλουσι πέσει εις όλεθρον."},"17":{"verse":17,"text":"Εις την πτώσιν του εχθρού σου μη χαρής· και εις το ολίσθημα αυτού ας μη ευφραίνεται η καρδία σου·"},"18":{"verse":18,"text":"Μήποτε ο Κύριος ίδη και φανή τούτο κακόν εις τους οφθαλμούς αυτού και μεταστρέψη τον θυμόν αυτού απ' αυτού."},"19":{"verse":19,"text":"Μη αγανάκτει περί των πονηρευομένων· μη ζήλευε τους ασεβείς·"},"20":{"verse":20,"text":"διότι δεν θέλει έχει τέλος αγαθόν ο κακός· ο λύχνος των ασεβών θέλει σβεσθή."},"21":{"verse":21,"text":"Υιέ μου, φοβού τον Κύριον και τον βασιλέα· και μη έχε συγκοινωνίαν μετά στασιαστών·"},"22":{"verse":22,"text":"διότι η συμφορά αυτών θέλει επέλθει εξαίφνης· και τις γνωρίζει αμφοτέρων τας τιμωρίας;"},"23":{"verse":23,"text":"Ταύτα προσέτι είναι διά τους σοφούς. Η προσωποληψία εν τη κρίσει δεν είναι καλόν."},"24":{"verse":24,"text":"Τον λέγοντα προς τον ασεβή, Είσαι δίκαιος, τούτον οι λαοί θέλουσι καταρασθή και τα έθνη θέλουσι βδελύττεσθαι·"},"25":{"verse":25,"text":"αλλ' εις τους ελέγχοντας αυτόν θέλει είσθαι χάρις, και ευλογία αγαθών θέλει ελθεί επ' αυτούς."},"26":{"verse":26,"text":"Όστις αποκρίνεται λόγους ορθούς, είναι ως ο φιλών τα χείλη."},"27":{"verse":27,"text":"Διάταττε το έργον σου έξω και προετοίμαζε αυτό εις σεαυτόν εν τω αγρώ· και έπειτα οικοδόμησον τον οίκόν σου."},"28":{"verse":28,"text":"Μη ήσο μάρτυς άδικος κατά του πλησίον σου, μηδέ απάτα διά των χειλέων σου."},"29":{"verse":29,"text":"Μη είπης, Καθώς έκαμεν εις εμέ, ούτω θέλω κάμει εις αυτόν· θέλω αποδώσει εις τον άνθρωπον κατά το έργον αυτού."},"30":{"verse":30,"text":"Διέβαινον διά του αγρού του οκνηρού και διά του αμπελώνος του ανθρώπου του ενδεούς φρενών·"},"31":{"verse":31,"text":"και ιδού, πανταχού είχον βλαστήσει άκανθαι· κνίδαι είχον σκεπάσει το πρόσωπον αυτού, και το λιθόφραγμα αυτού ήτο κατακεκρημνισμένον."},"32":{"verse":32,"text":"Τότε εγώ θεωρήσας εσυλλογίσθην εν τη καρδία μου· είδον, και έλαβον διδασκαλίαν."},"33":{"verse":33,"text":"Ολίγος ύπνος, ολίγος νυσταγμός, ολίγη συμπλοκή των χειρών εις τον ύπνον·"},"34":{"verse":34,"text":"έπειτα η πτωχεία σου έρχεται ως ταχυδρόμος, και η ένδειά σου ως ανήρ ένοπλος."}},"meta":{"connection":"GreVamvas","book_number":240,"chapter_number":24,"previous_chapter":{"connection":"GreVamvas","book_number":240,"chapter":23},"next_chapter":{"connection":"GreVamvas","book_number":240,"chapter":25}}}