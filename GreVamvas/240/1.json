{"chapter":{"1":{"verse":1,"text":"Παροιμίαι Σολομώντος, υιού του Δαβίδ, βασιλέως του Ισραήλ,"},"2":{"verse":2,"text":"διά να γνωρίση τις σοφίαν και παιδείαν, διά να νοήση λόγους φρονήσεως,"},"3":{"verse":3,"text":"διά να λάβη διδασκαλίαν συνέσεως, δικαιοσύνης και κρίσεως και ευθύτητος,"},"4":{"verse":4,"text":"διά να δώση νόησιν εις τους απλούς, και εις τον νέον μάθησιν και διάγνωσιν."},"5":{"verse":5,"text":"Ο σοφός ακούων θέλει γείνει σοφώτερος, και ο νοήμων θέλει αποκτήσει επιστήμην κυβερνήσεως·"},"6":{"verse":6,"text":"ώστε να εννοή παροιμίαν και σκοτεινόν λόγον, ρήσεις σοφών και αινίγματα αυτών."},"7":{"verse":7,"text":"Αρχή σοφίας φόβος Κυρίου· οι άφρονες καταφρονούσι την σοφίαν και την διδασκαλίαν."},"8":{"verse":8,"text":"Άκουε, υιέ μου, την διδασκαλίαν του πατρός σου, και μη απορρίψης τον νόμον της μητρός σου."},"9":{"verse":9,"text":"Διότι ταύτα θέλουσιν είσθαι στέφανος χαρίτων εις την κορυφήν σου και περιδέραιον περί τον τράχηλόν σου."},"10":{"verse":10,"text":"Υιέ μου, εάν θελήσωσιν οι αμαρτωλοί να σε δελεάσωσι, μη θελήσης·"},"11":{"verse":11,"text":"εάν είπωσιν, Ελθέ μεθ' ημών, ας ενεδρεύσωμεν δι' αίμα, ας επιβουλευθώμεν αναιτίως τον αθώον,"},"12":{"verse":12,"text":"Ας καταπίωμεν αυτούς ζώντας, ως ο άδης, και ολοκλήρους ως τους καταβαίνοντας εις τον λάκκον·"},"13":{"verse":13,"text":"θέλομεν ευρεί παν πολύτιμον αγαθόν, θέλομεν γεμίσει τους οίκους ημών από λαφύρων·"},"14":{"verse":14,"text":"θες τον κλήρόν σου μεταξύ ημών, εν βαλάντιον ας ήναι εις πάντας ημάς·"},"15":{"verse":15,"text":"υιέ μου, μη περιπατήσης εν οδώ μετ' αυτών· άπεχε τον πόδα σου από των τρίβων αυτών·"},"16":{"verse":16,"text":"διότι οι πόδες αυτών τρέχουσιν εις το κακόν, και σπεύδουσιν εις το να χύσωσιν αίμα."},"17":{"verse":17,"text":"Διότι ματαίως εξαπλόνεται δίκτυον έμπροσθεν των οφθαλμών παντός πτερωτού."},"18":{"verse":18,"text":"Διότι ούτοι ενεδρεύουσι κατά του ιδίου αυτών αίματος, επιβουλεύονται τας εαυτών ψυχάς·"},"19":{"verse":19,"text":"Τοιαύται είναι αι οδοί παντός πλεονέκτου· η πλεονεξία αφαιρεί την ζωήν των κυριευομένων υπ' αυτής."},"20":{"verse":20,"text":"Η σοφία φωνάζει έξω, εκπέμπει την φωνήν αυτής εν ταις πλατείαις·"},"21":{"verse":21,"text":"Κράζει επί κεφαλής των αγορών, εν ταις εισόδοις των πυλών· απαγγέλλει τους λόγους αυτής διά της πόλεως, λέγουσα,"},"22":{"verse":22,"text":"Έως πότε, μωροί, θέλετε αγαπά την μωρίαν, και οι χλευασταί θέλουσιν ηδύνεσθαι εις τους χλευασμούς αυτών, και οι άφρονες θέλουσι μισεί την γνώσιν;"},"23":{"verse":23,"text":"Επιστρέψατε προς τους ελέγχους μου· ιδού, εγώ θέλω εκχέει το πνεύμά μου εφ' υμάς, θέλω σας κάμει να νοήσητε τους λόγους μου."},"24":{"verse":24,"text":"Επειδή εγώ έκραζον, και σεις δεν υπηκούετε· εξέτεινον την χείρα μου, και ουδείς προσείχεν·"},"25":{"verse":25,"text":"Αλλά κατεφρονείτε πάσας τας συμβουλάς μου και τους ελέγχους μου δεν εδέχεσθε·"},"26":{"verse":26,"text":"διά τούτο και εγώ θέλω επιγελάσει εις τον όλεθρόν σας· θέλω καταχαρή, όταν επέλθη ο φόβος σας."},"27":{"verse":27,"text":"Όταν ο φόβος σας επέλθη ως ερήμωσις και η καταστροφή σας εφορμήση ως ανεμοστρόβιλος, όταν η θλίψις και η στενοχωρία έλθωσιν εφ' υμάς·"},"28":{"verse":28,"text":"τότε θέλουσι με επικαλεσθή, αλλά δεν θέλω αποκριθή· επιμόνως θέλουσι με εκζητήσει, αλλά δεν θέλουσι με ευρεί."},"29":{"verse":29,"text":"Διότι εμίσησαν την γνώσιν και τον φόβον του Κυρίου δεν εξέλεξαν·"},"30":{"verse":30,"text":"δεν ηθέλησαν τας συμβουλάς μου· κατεφρόνησαν πάντας τους ελέγχους μου·"},"31":{"verse":31,"text":"διά τούτο θέλουσι φάγει από των καρπών της οδού αυτών και θέλουσι χορτασθή από των κακοβουλιών αυτών."},"32":{"verse":32,"text":"Διότι η αποστασία των μωρών θέλει θανατώσει αυτούς, και η αμεριμνησία των αφρόνων θέλει αφανίσει αυτούς."},"33":{"verse":33,"text":"Όστις όμως ακούει εμού, θέλει κατοικήσει εν ασφαλεία· και θέλει ησυχάζει, μη φοβούμενος κακόν."}},"meta":{"connection":"GreVamvas","book_number":240,"chapter_number":1,"previous_chapter":{"connection":"GreVamvas","book_number":230,"chapter":150},"next_chapter":{"connection":"GreVamvas","book_number":240,"chapter":2}}}