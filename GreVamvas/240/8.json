{"chapter":{"1":{"verse":1,"text":"Δεν κράζει η σοφία; και δεν εκπέμπει την φωνήν αυτής η σύνεσις;"},"2":{"verse":2,"text":"Ίσταται επί της κορυφής των υψηλών τόπων, υπέρ την οδόν, εν τω μέσω των τριόδων."},"3":{"verse":3,"text":"Κράζει πλησίον των πυλών, εν τη εισόδω της πόλεως, εν τη εισόδω των θυρών·"},"4":{"verse":4,"text":"προς εσάς, άνθρωποι, κράζω· και η φωνή μου εκπέμπεται προς τους υιούς των ανθρώπων."},"5":{"verse":5,"text":"Απλοί, νοήσατε φρόνησιν· και άφρονες, αποκτήσατε νοήμονα καρδίαν."},"6":{"verse":6,"text":"Ακούσατε· διότι θέλω λαλήσει πράγματα έξοχα, και τα χείλη μου θέλουσι προφέρει ορθά."},"7":{"verse":7,"text":"Διότι αλήθειαν θέλει λαλήσει ο λάρυγξ μου· τα δε χείλη μου βδελύττονται την ασέβειαν."},"8":{"verse":8,"text":"Πάντες οι λόγοι του στόματός μου είναι μετά δικαιοσύνης· δεν υπάρχει εν αυτοίς δόλιον διεστραμμένον·"},"9":{"verse":9,"text":"Πάντες είναι σαφείς εις τον νοούντα και ορθοί εις τους ευρίσκοντας γνώσιν."},"10":{"verse":10,"text":"Λάβετε την παιδείαν μου, και μη αργύριον· και γνώσιν, μάλλον παρά χρυσίον εκλεκτόν."},"11":{"verse":11,"text":"Διότι η σοφία είναι καλητέρα λίθων πολυτίμων· και πάντα τα επιθυμητά πράγματα δεν είναι αντάξια αυτής."},"12":{"verse":12,"text":"Εγώ η σοφία κατοικώ μετά της φρονήσεως, και εφευρίσκω γνώσιν συνετών βουλευμάτων."},"13":{"verse":13,"text":"Ο φόβος του Κυρίου είναι να μισή τις το κακόν· αλαζονείαν και αυθάδειαν και πονηράν οδόν και διεστραμμένον στόμα εγώ μισώ."},"14":{"verse":14,"text":"Εμού είναι η βουλή και η ασφάλεια· εγώ είμαι η σύνεσις· εμού η δύναμις."},"15":{"verse":15,"text":"Δι' εμού οι βασιλείς βασιλεύουσι, και οι άρχοντες θεσπίζουσι δικαιοσύνην."},"16":{"verse":16,"text":"Δι' εμού οι ηγεμόνες ηγεμονεύουσι, και οι μεγιστάνες, πάντες οι κριταί της γής·"},"17":{"verse":17,"text":"Εγώ τους εμέ αγαπώντας αγαπώ· και οι ζητούντές με θέλουσι με ευρεί."},"18":{"verse":18,"text":"Πλούτος και δόξα είναι μετ' εμού, αγαθά διαμένοντα και δικαιοσύνη."},"19":{"verse":19,"text":"Οι καρποί μου είναι καλήτεροι χρυσίου και χρυσίου καθαρού· και τα γεννήματά μου, εκλεκτού αργυρίου."},"20":{"verse":20,"text":"Περιπατώ εν οδώ δικαιοσύνης, αναμέσον των τρίβων της κρίσεως,"},"21":{"verse":21,"text":"διά να κάμω τους αγαπώντάς με να κληρονομήσωσιν αγαθά, και να γεμίσω τους θησαυρούς αυτών."},"22":{"verse":22,"text":"Ο Κύριος με είχεν εν τη αρχή των οδών αυτού, προ των έργων αυτού, απ' αιώνος."},"23":{"verse":23,"text":"Προ του αιώνος με έχρισεν, απ' αρχής, πριν υπάρξη η γη."},"24":{"verse":24,"text":"Εγεννήθην ότε δεν ήσαν αι άβυσσοι, ότε δεν υπήρχον αι πηγαί αι αναβρύουσαι ύδατα·"},"25":{"verse":25,"text":"Πριν τα όρη θεμελιωθώσι, προ των λόφων, εγώ εγεννήθην·"},"26":{"verse":26,"text":"ενώ δεν είχεν έτι κάμει την γην ούτε πεδιάδας, ούτε κορυφάς χωμάτων της οικουμένης."},"27":{"verse":27,"text":"Ότε ητοίμαζε τους ουρανούς, εγώ ήμην εκεί· ότε περιέγραφε καμάραν υπεράνω του προσώπου της αβύσσου·"},"28":{"verse":28,"text":"ότε εστερέονε τον αιθέρα επάνω· ότε ωχύρονε τας πηγάς της αβύσσου·"},"29":{"verse":29,"text":"ότε επέβαλλε τον νόμον αυτού εις την θάλασσαν, να μη παραβώσι τα ύδατα το πρόσταγμα αυτού· ότε διέταττε τα θεμέλια της γής·"},"30":{"verse":30,"text":"τότε ήμην πλησίον αυτού δημιουργούσα· και εγώ ήμην καθ' ημέραν η τρυφή αυτού, ευφραινομένη πάντοτε ενώπιον αυτού,"},"31":{"verse":31,"text":"ευφραινομένη εν τη οικουμένη της γης αυτού· και η τρυφή μου ήτο μετά των υιών των ανθρώπων."},"32":{"verse":32,"text":"Τώρα λοιπόν ακούσατέ μου, ω τέκνα· διότι μακάριοι οι φυλάττοντες τας οδούς μου."},"33":{"verse":33,"text":"Ακούσατε παιδείαν και γένεσθε σοφοί, και μη αποδοκιμάζετε αυτήν."},"34":{"verse":34,"text":"Μακάριος ο άνθρωπος, όστις μου ακούση, αγρυπνών καθ' ημέραν εν ταις πύλαις μου, περιμένων εις τους παραστάτας των θυρών μου·"},"35":{"verse":35,"text":"διότι όστις εύρη εμέ, θέλει ευρεί ζωήν, και θέλει λάβει χάριν παρά Κυρίου."},"36":{"verse":36,"text":"Όστις όμως αμαρτήση εις εμέ, την εαυτού ψυχήν αδικεί· πάντες οι μισούντές με αγαπώσι θάνατον."}},"meta":{"connection":"GreVamvas","book_number":240,"chapter_number":8,"previous_chapter":{"connection":"GreVamvas","book_number":240,"chapter":7},"next_chapter":{"connection":"GreVamvas","book_number":240,"chapter":9}}}