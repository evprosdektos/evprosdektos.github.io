{"chapter":{"1":{"verse":1,"text":"Υιέ μου, πρόσεχε εις την σοφίαν μου, κλίνον το ωτίον σου εις την σύνεσίν μου·"},"2":{"verse":2,"text":"διά να τηρής φρόνησιν και τα χείλη σου να φυλάττωσι γνώσιν."},"3":{"verse":3,"text":"Διότι τα χείλη της αλλοτρίας γυναικός στάζουσιν ως κηρήθρα μέλιτος, και ο ουρανίσκος αυτής είναι μαλακώτερος ελαίου·"},"4":{"verse":4,"text":"το τέλος όμως αυτής είναι πικρόν ως αψίνθιον, οξύ ως μάχαιρα δίστομος."},"5":{"verse":5,"text":"Οι πόδες αυτής καταβαίνουσιν εις θάνατον· τα βήματα αυτής καταντώσιν εις τον άδην."},"6":{"verse":6,"text":"διά να μη γνωρίσης την οδόν της ζωής, αι πορείαι αυτής είναι άστατοι και ουχί ευδιάγνωστοι."},"7":{"verse":7,"text":"Ακούσατέ μου λοιπόν τώρα, τέκνα, και μη αποστραφήτε τους λόγους του στόματός μου."},"8":{"verse":8,"text":"Απομάκρυνον την οδόν σου απ' αυτής, και μη πλησιάσης εις την θύραν του οίκου αυτής,"},"9":{"verse":9,"text":"διά να μη δώσης την τιμήν σου εις άλλους και τα έτη σου εις τους ανελεήμονας·"},"10":{"verse":10,"text":"διά να μη χορτασθώσι ξένοι από της περιουσίας σου και οι κόποι σου έλθωσιν εις οίκον αλλοτρίου,"},"11":{"verse":11,"text":"και συ στενάζης εις τα έσχατά σου, όταν η σαρξ σου και το σώμα σου καταναλωθώσι,"},"12":{"verse":12,"text":"και λέγης, Πως εμίσησα την παιδείαν, και η καρδία μου κατεφρόνησε τους ελέγχους,"},"13":{"verse":13,"text":"και δεν υπήκουσα εις την φωνήν των διδασκόντων με, ουδέ έκλινα το ωτίον μου εις τους νουθετούντάς με."},"14":{"verse":14,"text":"Παρ' ολίγον έπεσον εις παν κακόν, εν μέσω της συνάξεως και της συναγωγής."},"15":{"verse":15,"text":"Πίνε ύδατα εκ της δεξαμενής σου και πηγάζοντα εκ του φρέατός σου·"},"16":{"verse":16,"text":"Ας εκχέωνται έξω αι πηγαί σου, και τα ρυάκια των υδάτων σου εις τας πλατείας·"},"17":{"verse":17,"text":"σου μόνου ας ήναι αυτά, και ουχί ξένων μετά σού·"},"18":{"verse":18,"text":"η πηγή σου ας ήναι ευλογημένη· και ευφραίνου μετά της γυναικός της νεότητός σου."},"19":{"verse":19,"text":"Ας ήναι εις σε ως έλαφος ερασμία και δορκάς κεχαριτωμένη· ας σε ποτίζωσιν οι μαστοί αυτής εν παντί καιρώ· ευφραίνου πάντοτε εις την αγάπην αυτής."},"20":{"verse":20,"text":"Και διά τι, υιέ μου, θέλεις θέλγεσθαι υπό ξένης και θέλεις εναγκαλίζεσθαι κόλπον αλλοτρίας;"},"21":{"verse":21,"text":"Διότι του ανθρώπου αι οδοί είναι ενώπιον των οφθαλμών του Κυρίου, και σταθμίζει πάσας τας πορείας αυτού."},"22":{"verse":22,"text":"Αι ίδιαι αυτού ανομίαι θέλουσι συλλάβει τον ασεβή, και με τα σχοινία της αμαρτίας αυτού θέλει σφίγγεσθαι."},"23":{"verse":23,"text":"Ούτος θέλει αποθάνει απαίδευτος και εκ του πλήθους της αφροσύνης αυτού θέλει περιπλανάσθαι."}},"meta":{"connection":"GreVamvas","book_number":240,"chapter_number":5,"previous_chapter":{"connection":"GreVamvas","book_number":240,"chapter":4},"next_chapter":{"connection":"GreVamvas","book_number":240,"chapter":6}}}