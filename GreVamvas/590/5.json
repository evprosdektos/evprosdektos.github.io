{"chapter":{"1":{"verse":1,"text":"Περί δε των χρόνων και των καιρών, αδελφοί, δεν έχετε χρείαν να σας γράφη τις·"},"2":{"verse":2,"text":"διότι σεις εξεύρετε ακριβώς ότι η ημέρα του Κυρίου ως κλέπτης εν νυκτί ούτως έρχεται."},"3":{"verse":3,"text":"Επειδή όταν λέγωσιν, Ειρήνη και ασφάλεια, τότε επέρχεται επ' αυτούς αιφνίδιος όλεθρος, καθώς αι ωδίνες εις την εγκυμονούσαν, και δεν θέλουσιν εκφύγει."},"4":{"verse":4,"text":"Αλλά σεις, αδελφοί, δεν είσθε εν σκότει, ώστε η ημέρα να σας καταφθάση ως κλέπτης·"},"5":{"verse":5,"text":"πάντες σεις είσθε υιοί φωτός και υιοί ημέρας. Δεν είμεθα νυκτός ουδέ σκότους."},"6":{"verse":6,"text":"Άρα λοιπόν ας μη κοιμώμεθα ως και οι λοιποί, αλλ' ας αγρυπνώμεν και ας εγκρατευώμεθα."},"7":{"verse":7,"text":"Διότι οι κοιμώμενοι την νύκτα κοιμώνται, και οι μεθύοντες την νύκτα μεθύουσιν·"},"8":{"verse":8,"text":"αλλ' ημείς, όντες της ημέρας, ας εγκρατευώμεθα, ενδυθέντες τον θώρακα της πίστεως και αγάπης και περικεφαλαίαν την ελπίδα της σωτηρίας·"},"9":{"verse":9,"text":"διότι ο Θεός δεν προσδιώρισεν ημάς εις οργήν, αλλ' εις απόλαυσιν σωτηρίας διά του Κυρίου ημών Ιησού Χριστού,"},"10":{"verse":10,"text":"όστις απέθανεν υπέρ ημών, ίνα είτε αγρυπνούμεν είτε κοιμώμεθα ζήσωμεν μετ' αυτού."},"11":{"verse":11,"text":"Διά τούτο παρηγορείτε αλλήλους και οικοδομείτε ο εις τον άλλον, καθώς και κάμνετε."},"12":{"verse":12,"text":"Σας παρακαλούμεν δε, αδελφοί, να γνωρίζητε τους όσοι κοπιάζουσι μεταξύ σας και είναι προεστώτές σας εν Κυρίω και σας νουθετούσι,"},"13":{"verse":13,"text":"και να τιμάτε αυτούς εν αγάπη υπερεκπερισσού διά το έργον αυτών. Ειρηνεύετε μεταξύ σας."},"14":{"verse":14,"text":"Σας παρακαλούμεν δε, αδελφοί, νουθετείτε τους ατάκτους, παρηγορείτε τους ολιγοψύχους, περιθάλπετε τους ασθενείς, μακροθυμείτε προς πάντας."},"15":{"verse":15,"text":"Προσέχετε μη αποδίδη τις εις τινά κακόν αντί κακού, αλλά ζητείτε πάντοτε το αγαθόν και εις αλλήλους και εις πάντας."},"16":{"verse":16,"text":"Πάντοτε χαίρετε,"},"17":{"verse":17,"text":"αδιαλείπτως προσεύχεσθε,"},"18":{"verse":18,"text":"κατά πάντα ευχαριστείτε· διότι τούτο είναι το θέλημα του Θεού προς εσάς εν Χριστώ Ιησού."},"19":{"verse":19,"text":"Το Πνεύμα μη σβύνετε,"},"20":{"verse":20,"text":"προφητείας μη εξουθενείτε."},"21":{"verse":21,"text":"Πάντα δοκιμάζετε, το καλόν κατέχετε·"},"22":{"verse":22,"text":"από παντός είδους κακού απέχεσθε."},"23":{"verse":23,"text":"Αυτός δε ο Θεός της ειρήνης είθε να σας αγιάση ολοκλήρως, και να διατηρηθή ολόκληρον το πνεύμά σας και η ψυχή και το σώμα αμέμπτως εν τη παρουσία του Κυρίου ημών Ιησού Χριστού."},"24":{"verse":24,"text":"Πιστός είναι εκείνος όστις σας καλεί, όστις και θέλει εκτελέσει."},"25":{"verse":25,"text":"Αδελφοί, προσεύχεσθε περί ημών."},"26":{"verse":26,"text":"Ασπάσθητε τους αδελφούς πάντας εν φιλήματι αγίω."},"27":{"verse":27,"text":"Σας ορκίζω εις τον Κύριον να αναγνωσθή η επιστολή εις πάντας τους αγίους αδελφούς."},"28":{"verse":28,"text":"Η χάρις του Κυρίου ημών Ιησού Χριστού είη μεθ' υμών· αμήν."}},"meta":{"connection":"GreVamvas","book_number":590,"chapter_number":5,"previous_chapter":{"connection":"GreVamvas","book_number":590,"chapter":4},"next_chapter":{"connection":"GreVamvas","book_number":600,"chapter":1}}}