{"xml":"<p ><a class=\"block text-xl text-semibold my-2\" href=\"/commentaries/footnotes/?f=1144\">Ириней (Клементьевский) архиеп.</a><div>Рекши о казни врагов обращается к молитве, и паки просит Бога о помиловании, глаголя: <i>Боже, живот мой возвестих Тебе</i>, аки бы рекл: аз со слезами пред Тобою возвестих течение многоболезненныя жизни моея; и Ты, премилосердый и всеблагий Отче, не отврати лица Твоего, но воззри милостивне на слезы мои и ныне, и впредь, <i>воньже аще день призову Тя</i>, и якоже обещал еси услышати молящихся со слезами, тако и сотвори: <i>положи слезы моя пред Тобою</i>, и услыши мя, да тако возвратятся врази мои вспять. Ты услышав молитву мою, тем докажешь, <i>яко Бог мой еси Ты</i>.</div></p>"}