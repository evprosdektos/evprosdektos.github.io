{"xml":"<p ><a class=\"block text-xl text-semibold my-2\" href=\"/commentaries/footnotes/?f=1144&m=%D0%AD%D0%BA%D0%B7%D0%9F%D1%80%D0%B0%D0%B2\">Ириней (Клементьевский) архиеп.</a><div>Взяв случай от гнева Божия на Ассириан, преходит ко гневу, который явил той же Бог в день всемирнаго суда, и котораго никто из нечестивых стерпеть не возможет. Глаголет же о вещах будущих словами прошедшаго времени, по обычаю Пророческому. <i>С небесе слышан сотворил еси суд</i>: сиречь, с небесе возвестиши различными знаменами и страшною трубою архангельскою пришествие Твое на суд. <i>Земля убояся и умолча</i>: сиречь, тогда вси живущии на земли убоятся и умолкнут, <i>издыхающе от страха и чаяния грядущих на вселенную</i> (<a href=\"/bible/?b=490&c=21&i=26\"><span><span class=\"verse-text\"><span class=\"align-super\">26</span> люди будут издыхать от страха и ожидания <i>бедствий</i>, грядущих на вселенную, ибо силы небесные поколеблются,</span></span>Лк. 21:26</a>). <i>Внегда востати на суд Богу</i>: сиречь, егда по долговременном терпении и ожидании грешных на покаяние, востанеши наконец, и сядеши на престоле Твоем судити вселенней, <i>и спасти вся кроткия земли</i>. Сие бо будет намерение и конец суда, спасение кротких, и казнь нечестивых. Нарицает Священное Писание благочестивых и праведных людей кроткими, потому что они без прекословия повинуются воле Божией, и терпеливно сносят гонения, бываемыя от нечестивых. Сия добродетель противополагается лютости гонителей, и свойственна ученикам Иисуса Христа, Который аки агнец незлобивый в мире сем обращался, и пред стригущими Его уст Своих не отверзал: посему кротость все добродетели в себе заключает.</div></p>"}