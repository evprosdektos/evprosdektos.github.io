{"xml":"<p ><a class=\"block text-xl text-semibold my-2\" href=\"/commentaries/footnotes/?f=1144&m=%D0%AD%D0%BA%D0%B7%D0%9F%D1%80%D0%B0%D0%B2\">Ириней (Клементьевский) архиеп.</a><div>Сим заключают верные молитву свою, преклоняя Бога на милость, и прося конца гонению своему. Понеже де, ради исповедания имени Его повседневно предаются смерти и ведутся на заклание яко овцы, убиваемыя без всякаго сопротивления или милосердия. Потом, паки обращая молитву к Богу, глаголют: <i>востани, вскую спиши Господи</i>? Сном нарицают долготерпение Божие, а чрез востание разумеют движение, относящееся ко мщению. Аки бы сказали: чего ради долготерпиши? Чего ради молчиши, и аки спяй не зриши, коликая злая раби Твои терпят, и колико самое имя Твое страждет? Востани убо, и подаждь нам помощь, не отрини нас от покровительства Твоего, да и мы не отпадем от Тебе, и враги наши да не порадуются бедствиям нашим.</div></p>"}