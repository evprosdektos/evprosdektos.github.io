<div><p ><a class="block text-xl text-semibold my-2" href="/commentaries/footnotes/?f=1144">Ириней (Клементьевский) архиеп.</a><div><b>и сонм людий обыдет тя: и о том на высоту обратися. Господь судит людем</b>: <br />Присовокупляетъ вторую причину, чего ради прилично Богу подать ему помощь противъ враговъ: понеже де самъ Онъ заповѣдалъ судіямъ земли, да избавляютъ неповинныхъ отъ руки утѣсняющихъ, откуду слѣдуетъ, что сіе кольми паче прилично ему: Той бо есть верховный Судія надъ всѣми судіями. <i>Востани</i>, глаголетъ, <i>повелѣніемъ, ихже заповѣдалъ еси</i>: сирѣчь, сотвори по повелѣнію, или по собственному глаголу Твоему, имже заповѣдалъ еси судіямъ, да судятъ праведно. Востани убо, и суди врагамъ моимъ. И <i>сонмъ людей обыдетъ тя</i>: то есть, отъ сего правосуднаго дѣянія Твоего, явленнаго чрезъ усмиреніе враговъ моихъ, и чрезъ защищеніе меня, воспослѣдуетъ то, что сонмы людей даже и невѣрныхъ познаютъ Тя, и прославятъ; и тако всегда будутъ прибѣгать къ правосудію Твоему, окружая судилищный престолъ Твой. За симъ присовокупляетъ, <i>и о томъ на высоту обратися</i>: то есть аще не мене ради, то поне сонма ради людей оныхъ, имѣющихъ прославляти Тя, на высокій престолъ правды взыди, и явися въ концахъ враговъ, да познаютъ, яко <i>Господь судитъ людемъ</i>, сирѣчь, яко Ты еси единъ верховный Владыка всѣхъ. Егоже правосудія никтоже избѣгнетъ.<br /><b>Суди ми, Господи, по прaвде моeй и по незлобе моeй на мя</b>.<br />Симъ заключаетъ всю вышереченную молитву. Понеже бо удостовѣренъ былъ о себѣ, что клевета враговъ была ложная, въ чемъ и совѣсть свою и Бога имѣлъ свидѣтелями: того ради проситъ Бога, яко верховнаго всѣхъ Судію, да разсудитъ дѣло его по правдѣ Своей и по невинности его, и да воздастъ всякому свое.</div></p></div>