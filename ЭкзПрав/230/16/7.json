{"xml":"<p ><a class=\"block text-xl text-semibold my-2\" href=\"/commentaries/footnotes/?f=1144&m=%D0%AD%D0%BA%D0%B7%D0%9F%D1%80%D0%B0%D0%B2\">Ириней (Клементьевский) архиеп.</a><div>Употребляет третий довод взимаемый от милости Божией, аки бы тако глаголя: предложил я невинность мою, призвал правду Твою; ныне призываю милость Твою, зане аще и неповинна себя быти мню в преступлении противу Саула, от негоже гонение претерпеваю: но имею многие другие грехи, ихже ради праведно наказан быти могу. Покажи убо яве милости Твоя на мне, да вси удивятся и познают, яко Ты еси помощник и покровитель мой. <i>Избави мя от врагов, противящихся деснице Твоей</i>. То есть: от злых людей, противляющихся власти Твоей и причиняющих вред покровительствуемым от Тебе. Сохрани мя от них со тщанием, якоже мы храним зеницу ока. И якоже кокошь покрывает птенцы своя, да невреждени будут от хищных птиц: тако Ты покрой мя в крове крилу Твоею от лица нечестивых обидящих мя.</div></p>"}