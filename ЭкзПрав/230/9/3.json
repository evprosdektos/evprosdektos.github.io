{"xml":"<p ><a class=\"block text-xl text-semibold my-2\" href=\"/commentaries/footnotes/?f=1144&m=%D0%AD%D0%BA%D0%B7%D0%9F%D1%80%D0%B0%D0%B2\">Ириней (Клементьевский) архиеп.</a><div><br />То же самое изъясняетъ иными словами, аки бы реклъ: исповѣмся Тебѣ веселяся и радуяся, яко да будетъ веселіе въ сердцѣ, а радость во внѣшнемъ движеніи тѣла, и таки всѣмъ сердцемъ и всѣми душевными и тѣлесными чувствы <i>повѣмъ чудеса Твоя, и воспою имени Твоему</i>, о Всеблагій и Всевышній Боже! Таково есть свойство благодарного духа. Онъ воспѣваетъ пѣсни Благодѣтелю, и хотя не видитъ Его, но пѣснопѣніемъ изъявляетъ Ему признательность свою. Тако и пророкъ творитъ. Поелику Бога лицемъ къ лицу видѣть не моглъ, творитъ пѣсни Ему, посредствомъ пѣснопѣній сопребывая Тому, и мняся видѣти Его. И якоже любящіе возглашаютъ похвалы любимымъ, и имена ихъ всюду возвѣщаютъ: тако и сей: <i>пою</i>, глаголетъ, <i>имени Твоему, Вышній</i>, нарицая Вышнимъ, возвышаетъ свое земное вещество къ оному превыспреннему Существу, и сего ради непрестанно и повсюду произноситъ Его имя.<br /></div></p>"}