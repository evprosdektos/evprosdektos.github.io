<div><p ><a class="block text-xl text-semibold my-2" href="/commentaries/footnotes/?f=1144">Ириней (Клементьевский) архиеп.</a><div>Здесь показывает, каким образом милость Божия предваряет нас; сие же творит образом молящагося, а не учащаго: <i>Помози</i>, глаголет, <i>нам Боже Спасителю наш</i>, то есть, предвари нас щедротами Твоими, помогая нам в делании правды ко избежанию грехов будущих, и в приношении покаяния ко очищению грехов прешедших. Употребляет глагол <i>помози</i>, дабы показать, что свобода воли чрез помощь благодати не токмо не отемлется, но еще более укрепляется; никтоже бо приемлет помощь, разве тот, кто и сам нечто творит, содействуя благодати. Потом присовокупляет причину, чего ради требует помощи: <i>славы ради имене Твоего</i>, то есть, не ради заслуг наших, но ради славы Твоея избави нас от належащаго бедствия: и да сотвориши сие, очисти грехи наша, их же ради сие гонение терпим. Обоих же про‐ сим не ради правды и заслуг наших, но ради славы Твоея.<br /></div></p></div>