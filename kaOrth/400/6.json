{"chapter":{"1":{"verse":1,"text":"ისმინეთ, რას ამბობს უფალი: აღდეგ, დავა გაუმართე მთებს და ასმინე შენი ხმა გორაკებს!"},"2":{"verse":2,"text":"ისმინეთ, მთებო, უფლის დავა, და თქვენც, დედამიწის მყარო საფუძვლებო, რადგან დავა აქვს უფალს თავის ერთან და უჩივის ისრაელს."},"3":{"verse":3,"text":"ჩემო ერო, რა გაგიკეთე და რითი დაგაღონე? გამეცი პასუხი."},"4":{"verse":4,"text":"ხომ გამოგიყვანე ეგვიპტის ქვეყნიდან და მონობის სახლიდან გამოგისყიდე; წინ წაგიძღოლე მოსე, აარონი და მირიამი."},"5":{"verse":5,"text":"ჩემო ერო, გაიხსენე, რას განიზრახავდა ბალაკი, მოაბის მეფე, და რა პასუხს სცემდა მას ბალაამ ბეყორის ძე შიტიმიდან გილგალამდე, რათა გცოდნოდა უფლის წყალობანი."},"6":{"verse":6,"text":"რით წარვდგე უფალთან და თაყვანივსცე მაღალ ღმერთსო? აღსავლენებით - წელგამოვლილი ხბოებით ხომ არ წავრდგეო?"},"7":{"verse":7,"text":"ეამება კი უფალს ათასი ვერძი, ზეთის ათიათასი მდინარეო? ხომ არ მივცე ჩემი პირმშო ჩემი დანაშაულის წილ, ნაყოფი ჩემი წიაღისა ჩემი საკუთარი ცოდვის წილო?"},"8":{"verse":8,"text":"ხომ გეუწყა შენ, ადამიანო, რა არის სიკეთე და რას ითხოვს შენგან უფალი? მხოლოდ სამართლის ქმნას და წყალობის სიყვარულს, მოწიწებით სიარულს უფლის წინაშე."},"9":{"verse":9,"text":"უფლის ხმა მოუწოდებს ქალაქს და ვინც ნაცადია, შეეშინდება შენი სახელის; გაუგონეთ კვერთხს და მის დამდგენელს."},"10":{"verse":10,"text":"თუ არის კიდევ ბოროტეულის სახლში ბოროტეული განძი და დამცრობილი საწყაო, დაწყევლილი?"},"11":{"verse":11,"text":"როგორ გავამართლო ბოროტეული სასწორი და ქისა მატყუარა საწონით?"},"12":{"verse":12,"text":"რადგან ქალაქის მდიდრები აივსნენ დატაცებულით; მისი მცხოვრებნი ტყუილებს ლაპარაკობენ და ცრუა მათი ენა მათ პირში."},"13":{"verse":13,"text":"და მეც სასტიკად დაგცხებ, გაგატიალებ შენი ცოდვების გამო."},"14":{"verse":14,"text":"შეჭამ და ვერ გაძღები; შიმშილი გექნება მუცელში; გადამალავ, მაგრამ ვერ შეინარჩუნებ; რასაც შეინარჩუნებ, მახვილს მივცემ."},"15":{"verse":15,"text":"დათესავ და ვერ მოიმკი; ზეთს გამოხდი და ვერ გაიპოხები; ღვინოს დაწურავ და ვერ შესვამ."},"16":{"verse":16,"text":"შენახული გაქვთ ყომრის ზნე და ყოველი საქმე ახაბის სახლისა; მისდეევთ მათ თათბირს, რომ გაგატიალოთ და სასაცილოდ გავხადო თქვენი მცხოვრებნი. თქვენ კი ჩემი ერის სირცხვილი დაგეკისროთ."}},"meta":{"connection":"kaOrth","book_number":400,"chapter_number":6,"previous_chapter":{"connection":"kaOrth","book_number":400,"chapter":5},"next_chapter":{"connection":"kaOrth","book_number":400,"chapter":7}}}