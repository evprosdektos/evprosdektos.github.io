{"chapter":{"1":{"verse":1,"text":"იმ ხანად ჰეროდე მეოთხედმთავრამდე მიაღწია იესოს ამბავმა;"},"2":{"verse":2,"text":"და უთხრა თავის მსახურთ: ეს არის იოანე ნათლისმცემელი; მკვდრეთით აღმდგარა და ამიტომ ძალნი მოქმედებენ მასში."},"3":{"verse":3,"text":"ვინაიდან ჰეროდემ შეიპყრო იოანე, გათოკა და საპყრობილეში ჩააგდო ჰეროდიადას, თავისი ძმის - ფილიპეს ცოლის გამო."},"4":{"verse":4,"text":"რადგანაც იოანე ეუბნებოდა: არ შეიძლება შენ გყავდესო იგი."},"5":{"verse":5,"text":"და უნდოდა მისი მოკვლა, მაგრამ ხალხისა ეშინოდა, ვინაიდან წინასწარმეტყველად მიაჩნდათ იგი."},"6":{"verse":6,"text":"ხოლო ჰეროდეს დაბადების დღეს ჰეროდიადას ასულმა იცეკვა წვეულთა წინაშე და მოხიბლა ჰეროდე."},"7":{"verse":7,"text":"ამიტომ ფიცით აღუთქვა მას, მოგცემ, რასაცა მთხოვო."},"8":{"verse":8,"text":"ხოლო მან, დედამისისგან წინასწარ გაზრახებულმა, სთხოვა ლანგრით მიეცათ იოანე ნათლისმცემლის თავი."},"9":{"verse":9,"text":"შეწუხდა მეფე, მაგრამ, ფიცისა და თანამეინახეთა რიდით, მიცემა ბრძანა."},"10":{"verse":10,"text":"წარგზავნა მსახურნი, რათა იოანესთვის თავი მოეკვეთათ საპყრობილეში."},"11":{"verse":11,"text":"მოართვეს თავი ლანგრით და მისცეს ყმაწვილ ქალს, ხოლო მან მიართვა დედამისს."},"12":{"verse":12,"text":"იოანეს მოწაფეები მივიდნენ, გამოიტანეს მისი ნეშტი და დამარხეს: მერე კი წავიდნენ და აუწყეს იესოს."},"13":{"verse":13,"text":"ეს რომ გაიგო, იესო ნავით გაეცალა იქაურობას და უდაბნოში განმარტოვდა, მაგრამ შეიტყო ხალხმა და ფეხდაფეხ მიჰყვა ქალაქებიდან."},"14":{"verse":14,"text":"გამოვიდა იესო, იხილა დიდძალი ხალხი, შეებრალა ისინი და განკურნა მათი სნეულნი."},"15":{"verse":15,"text":"ხოლო შებინდებისას მივიდნენ მისი მოწაფეები და უთხრეს: უდაბურია ეს ადგილი და თანაც გვიანია უკვე: გაუშვი ხალხი, რათა წავიდნენ სოფლებში საჭმლის საყიდლად."},"16":{"verse":16,"text":"მაგრამ იესომ უთხრა მათ: არ დასჭირდებათ წასვლა; თქვენ თვითონ მიეცით საჭმელი."},"17":{"verse":17,"text":"ხოლო მათ უთხრეს: რომ არაფერი გვაქვს, ხუთი პურისა და ორი თევზის გარდა?"},"18":{"verse":18,"text":"იესომ უთხრა მათ: აქ მომიტანეთ."},"19":{"verse":19,"text":"და მოლზე დასხდომა უბრძანა ხალხს: აიღო ხუთი პური და ორი თევზი, ზეცად აღაპყრო თვალნი, აკურთხა და დატეხა პურები და მისცა მოწაფეებს, ხოლო მათ ჩამოურიგეს ხალხს."},"20":{"verse":20,"text":"ყველამ ჭამა და გაძღა; ნარჩენებით კი გაავსეს თორმეტი კალათი."},"21":{"verse":21,"text":"ხოლო იყო მჭამელი ასე ხუთიათასამდე კაცი, ქალებისა და ბავშვების გარდა."},"22":{"verse":22,"text":"და მაშინვე აიძულა თავისი მოწაფეები, ნავში ჩამსხდარიყვნენ და მასზე ადრე გასულიყვნენ გაღმა, სანამდის თვითონ გაისტუმრებდა ხალხს."},"23":{"verse":23,"text":"ხალხი რომ გაისტუმრა, განმარტოებით ავიდა მთაზე სალოცავად; და მწუხრის ჟამს მარტო იყო იქ."},"24":{"verse":24,"text":"ხოლო ნავი უკვე შუაგულ ზღვაში იყო, და ტალღები ეხეთქებოდნენ მას, ვინაიდან პირქარი ქროდა."},"25":{"verse":25,"text":"და ღამის მეოთხე გუშაგობისას იესო ზღვაზე სვლით მივიდა მათთან."},"26":{"verse":26,"text":"ზღვაზე მომავალი რომ დაინახეს, მოწაფეები შეძრწუნდნენ და თქვეს: მოჩვენება არისო, და შიშით შეჰყვირეს."},"27":{"verse":27,"text":"მყისვე შეეხმიანათ იესო: მხნედ იყავით; მე ვარ, ნუ გეშინიათ."},"28":{"verse":28,"text":"მიუგო პეტრემ და უთხრა მას: უფალო, თუ მართლა შენა ხარ, მიბრძანე, რომ ზღვით მოვიდე შენთან."},"29":{"verse":29,"text":"მანაც უბრძანა: მოდი! და გადმოვიდა პეტრე ნავიდან, რათა ზღვაზე სვლით მისულიყო იესოსთან."},"30":{"verse":30,"text":"მაგრამ რა იხილა ძლიერი ქარი, შეშინდა, ჩაძირვა იწყო და შეჰღაღადა: უფალო, მიხსენ მე!"},"31":{"verse":31,"text":"მყისვე გაუწოდა ხელი იესომ, ჩასჭიდა მას და უთხრა: მცირედ მორწმუნეო, რამ შეგაეჭვა?"},"32":{"verse":32,"text":"და ავიდნენ თუ არა ნავზე, მაშინვე ჩადგა ქარი."},"33":{"verse":33,"text":"ხოლო ნავში მყოფნი მიეახლნენ, თაყვანი სცეს და უთხრეს: ჭეშმარიტად ღმრთის ძე ხარ შენ."},"34":{"verse":34,"text":"ასე გავიდნენ გაღმა და მიადგნენ გენესარეთის მხარეს."},"35":{"verse":35,"text":"და იცნეს იგი იქაურებმა, ხალხი დაგზავნეს მთელ მხარეში და მიჰგვარეს ყველა სნეული."},"36":{"verse":36,"text":"ევედრებოდნენ, ხელი შეგვახებინე შენი სამოსის კალთისთვისო; და ვინც შეახო, განიკურნა."}},"meta":{"connection":"kaOrth","book_number":470,"chapter_number":14,"previous_chapter":{"connection":"kaOrth","book_number":470,"chapter":13},"next_chapter":{"connection":"kaOrth","book_number":470,"chapter":15}}}