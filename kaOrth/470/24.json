{"chapter":{"1":{"verse":1,"text":"გამოვიდა იესო ტაძრიდან და წავიდა; მიუახლოვდნენ მისი მოწაფეები, რათა ტაძრის შენობები ეჩვენებინათ მისთვის."},"2":{"verse":2,"text":"ხოლო იესომ მიუგო მათ: ხომ ხედავთ ყოველივე ამას? ჭეშმარიტად გეუბნებით თქვენ: ქვა ქვაზე არ დარჩება აქ, არამედ ყველაფერი დაინგრევა."},"3":{"verse":3,"text":"ხოლო როცა ზეთისხილის მთაზე იჯდა განმარტოებით, მიუახლოვდნენ მისი მოწაფეები და ჰკითხეს: გვითხარი, როდის მოხდება ეს? ან რა იქნება ნიშანი შენი მოსვლისა და საუკუნის დასასრულისა?"},"4":{"verse":4,"text":"იესომ პასუხად მიუგო მათ: ფხიზლად იყავით, რათა არავინ გაცდუნოთ."},"5":{"verse":5,"text":"ვინაიდან მრავალნი მოვლენ ჩემი სახელით და იტყვიან: მე ვარ ქრისტეო, და მრავალს აცდუნებენ."},"6":{"verse":6,"text":"გაიგებთ აგრეთვე ომებსა და ომების ამბებს. თქვენ იცით, ნუ შეძრწუნდებით, ვინაიდან ყოველი ეს უნდა მოხდეს, მაგრამ ეს ჯერ კიდევ არ არის დასასრული."},"7":{"verse":7,"text":"რადგან აღდგება ხალხი ხალხის წინააღმდეგ, და სამეფო სამეფოს წინააღმდეგ: და იქნება შიმშილობა და ჟამიანობა და მიწისძვრანი აქა-იქ."},"8":{"verse":8,"text":"ხოლო ყოველივე ეს სალმობათა დასაბამია."},"9":{"verse":9,"text":"მაშინ მიგცემენ სატანჯველად და მოგკლავენ თქვენ; და მოგიძულებთ ყველა ხალხი ჩემი სახელის გამო."},"10":{"verse":10,"text":"მრავალი შეცდება მაშინ, გასცემენ და შეიძულებენ ერთურთს."},"11":{"verse":11,"text":"მრავალი ცრუწინასწარმეტყველი აღდგება და აცდუნებს მრავალს."},"12":{"verse":12,"text":"და ურჯულოების მომრავლების გამო მრავალში განელდება სიყვარული."},"13":{"verse":13,"text":"ხოლო ვინც ბოლომდე დაითმენს, იგი ცხონდება."},"14":{"verse":14,"text":"და იქადაგება სასუფევლის ეს სახარება მთელ ქვეყანაზე, ყველა ხალხის სამოწმებლად; და მაშინ მოიწევა დასასრული."},"15":{"verse":15,"text":"ხოლო როდესაც იხილავთ გაპარტახების სიბილწეს, დანიელ წინასწარმეტყველის მიერ ნათქვამს, რაც წმინდა ადგილას დევს (წამკითხველმა გაიგოს),"},"16":{"verse":16,"text":"მაშინ იუდეას მყოფნი მთებს შეეფარონ."},"17":{"verse":17,"text":"და ერდოზე მყოფი ნუ ჩამოვა ძირს, თავისი სახლიდან რაიმეს გამოსატანად."},"18":{"verse":18,"text":"ხოლო მინდვრად მყოფი ნუ მიბრუნდება შინ, თავისი სამოსის წამოსაღებად."},"19":{"verse":19,"text":"ვაი ფეხმძიმეთ და მეძუძურთ იმ ხანად."},"20":{"verse":20,"text":"ილოცეთ, რათა გაქცევამ არ მოგიწიოთ ზამთარში, ანდა შაბათს."},"21":{"verse":21,"text":"რადგან იქნება მაშინ დიდი ჭირი, რომლის მსგავსი არ ყოფილა ქვეყნის დასაბამიდან დღემდე, და არც იქნება."},"22":{"verse":22,"text":"და რომ არ შემოკლებულიყვნენ ის დღენი, ვერ გადარჩებოდა ვერცერთი ძე ხორციელი, მაგრამ რჩეულთათვის შემოკლდებიან ის დღენი."},"23":{"verse":23,"text":"მაშინ, თუ ვინმე გეტყვით: აჰა, აქ არის ქრისტე, ან კიდევ - იქო, ნუ ერწმუნებით."},"24":{"verse":24,"text":"რადგან აღდგებიან ცრუქრისტენი და ცრუწინასწარმეტყველნი, და მოახდენენ დიდ სასწაულებსა და ნიშებს, რათა, აცდუნონ, თუკი შესძლეს, თვითონ რჩეულნიც."},"25":{"verse":25,"text":"აჰა, წინასწარ გაუწყეთ თქვენ."},"26":{"verse":26,"text":"ასე რომ, თუ გეტყვიან: აჰა, უდაბნოშიაო, ნუ გახვალთ; და, აჰა, თავის სენაკშიაო, ნუ ერწმუნებით."},"27":{"verse":27,"text":"ვინაიდან როგორც ელვა იელვებს აღმოსავლეთიდან დასავლეთამდე, ისე იქნება კაცის ძის მოსვლაც."},"28":{"verse":28,"text":"რადგან სადაც ეგდება მძორი, იქვე შეიყრებიან სვავებიც."},"29":{"verse":29,"text":"და მსწრაფლ, იმ დღეთა პირის შემდეგ, დაბნელდება მზე, მთვარე აღარ გამოსცემს ნათელს, ვარსკვლავები ჩამოცვივიან ციდან და შეიძვრიან ციურნი ძალნი."},"30":{"verse":30,"text":"და მაშინ გამოჩნდება კაცის ძის ნიშანი ცაზე; მაშინ მოთქმას მოჰყვება დედამიწის ყოველი ტომი, და იხილავენ ძეს კაცისას, მომავალს ზეცის ღრუბლებზე ძალითა და დიდებით მრავლით."},"31":{"verse":31,"text":"მოავლინებს თავის ანგელოზებს მგრგვინავი საყვირით, და შეკრებენ მის რჩეულთ ოთხთავ ქართაგან, ცათა კიდიდან მათ კიდემდე."},"32":{"verse":32,"text":"ლეღვის ხისაგან ისწავლეთ იგავი: როცა მისი ტოტები რბილდება და ფოთლები გამოაქვს, იცით, რომ ახლოა ზაფხული."},"33":{"verse":33,"text":"ასევე თქვენც, როცა იხილავთ ყოველივე ამას, იცოდეთ, რომ უკვე ახლოა, კარზეა მომდგარი."},"34":{"verse":34,"text":"ჭეშმარიტად გეუბნებით თქვენ: არ გადავა ეს მოდგმა, ვიდრე ყოველივე ეს არ აღსრულდება."},"35":{"verse":35,"text":"ცა და მიწა გადავლენ, ხოლო ჩემი სიტყვები არ გადავლენ."},"36":{"verse":36,"text":"მაგრამ ის დღე და ის საათი არავინ იცის: არც ციურმა ანგელოზებმა, არამედ მხოლოდ მამამ."},"37":{"verse":37,"text":"და როგორც იყო ნოეს დღეებში, ისე იქნება კაცის ძის მოსვლაც."},"38":{"verse":38,"text":"ვინაიდან როგორც წარღვნის წინა დღეებში ჭამდნენ და სვამდნენ, ცოლს ირთავდნენ და თხოვდებოდნენ, იმ დღემდე, როცა ნოე შევიდა კიდობანში,"},"39":{"verse":39,"text":"და არას დაგიდევდნენ, ვიდრე არ მოვიდა წარღვნა და წალეკა ყველანი; ასე იქნება კაცის ძის მოსვლაც."},"40":{"verse":40,"text":"მაშინ ორნი იქნებიან ველად: ერთი წარიტაცება, მეორე კი დარჩება."},"41":{"verse":41,"text":"ორი ქალი იქნება წისქვილში: ერთი წარიტაცება, მეორე კი დარჩება."},"42":{"verse":42,"text":"მაშ, იფხიზლეთ, ვინაიდან არ იცით, რომელ დღეს მოვა თქვენი უფალი."},"43":{"verse":43,"text":"ესეც გახსოვდეთ: სახლის პატრონმა რომ იცოდეს, რომელ საათზე მოვა ქურდი, ფხიზლად იქნებოდა და ძირს არ გამოათხრევინებდა თავისი სახლისათვის."},"44":{"verse":44,"text":"ამიტომ თქვენც მზად იყავით, ვინაიდან, როცა არ ელით, სწორედ იმ საათს მოვა ძე კაცისა."},"45":{"verse":45,"text":"ვინ არის ერთგული და გონიერი მონა, რომელიც მისმა პატრონმა მიუჩინა თავის მსახურთ, რათა დროულად მისცეს საჭმელი მათ?"},"46":{"verse":46,"text":"ნეტა იმ მონას, რომელსაც ამნაირად მოქმედს ჰპოვებს მისი პატრონი, როდესაც მოვა."},"47":{"verse":47,"text":"ჭეშმარიტად გეუბნებით თქვენ: მთელ თავის საბადებელს მეთვალყურედ მიუჩენს მას."},"48":{"verse":48,"text":"მაგრამ თუ ის მონა ბოროტია და გულში იტყვის: აგვიანებს ჩემი პატრონი მოსვლას,"},"49":{"verse":49,"text":"და დაიწყებს თავისივე მსგავსი მონების ცემას და მემთვრალეებთან ჭამას და სმას,"},"50":{"verse":50,"text":"მაშინ მოვა მონის პატრონი იმ დღეს, როდესაც არ ელის, და იმ საათს, რომელიც არ იცის,"},"51":{"verse":51,"text":"შუა გაკვეთს მას და თვალთმაქცებთან დაუდებს წილს, და იქნება იქ ტირილი და კბილთა ღრჭიალი."}},"meta":{"connection":"kaOrth","book_number":470,"chapter_number":24,"previous_chapter":{"connection":"kaOrth","book_number":470,"chapter":23},"next_chapter":{"connection":"kaOrth","book_number":470,"chapter":25}}}