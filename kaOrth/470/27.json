{"chapter":{"1":{"verse":1,"text":"როცა ინათა, მღვდელმთავრებმა და ხალხის უხუცესებმა ბჭობა გამართეს იესოს წინააღმდეგ, რათა მოეკლათ იგი."},"2":{"verse":2,"text":"შეკრეს იგი, წაიყვანეს, და მისცეს პონტიუს პილატეს, მთავარს."},"3":{"verse":3,"text":"მაშინ, რა იხილა იუდამ, მისმა გამცემმა, რომ მსჯავრი დასდეს, შეინანა და დაუბრუნა ოცდაათი ვერცხლი მღვდელმთავრებსა და უხუცესთ,"},"4":{"verse":4,"text":"და თქვა: შევცოდე, რომ მოგეცით მართალი სისხლი. ხოლო მათ უთხრეს: ჩვენ რა? შენ იკითხე."},"5":{"verse":5,"text":"დაყარა ვერცხლი ტაძარში და იქაურობას გაეცალა: წავიდა და თავი ჩამოიხრჩო."},"6":{"verse":6,"text":"ხოლო მღვდელმთავრებმა აკრიფეს ვერცხლი და თქვეს: არ ეგება ტაძრის საგანძურში ამის დადება, ვინაიდან სისხლის საფასურია."},"7":{"verse":7,"text":"ბჭობა გამართეს და, უცხოთა სასაფლაოდ, იყიდეს იმით მეთუნის მიწა."},"8":{"verse":8,"text":"ამიტომაც ეწოდება ამ მიწას სისხლის მიწა დღევანდელ დღემდე."},"9":{"verse":9,"text":"მაშინ აღსრულდა თქმული იერემია წინასწარმეტყველის მიერ, რომელიც ამბობს: და აიღეს ოცდაათი ვერცხლი, საფასური შეფასებულისა, რომელიც შეფასდა ისრაელის ძეთა მიერ;"},"10":{"verse":10,"text":"და მისცეს ის მეთუნის მიწაში, როგორც მიბრძანა მე უფალმა."},"11":{"verse":11,"text":"ხოლო იესო წარდგა მთავრის წინაშე, და ჰკითხა მას მთავარმა: შენა ხარ იუდეველთა მეფე? ხოლო იესომ მიუგო: შენ ამბობ."},"12":{"verse":12,"text":"და როდესაც მღვდელმთავრებმა და უხუცესებმა ბრალი დასდეს, არაფერი მიუგო მათ."},"13":{"verse":13,"text":"მაშინ უთხრა მას პილატემ: არ გესმის, რამდენ რასმე გწამებენ?"},"14":{"verse":14,"text":"მაგრამ არცერთ სიტყვაზე არაფერი მიუგო მას; ასე რომ, დიდად უკვირდა მთავარს."},"15":{"verse":15,"text":"ხოლო დღესასწაულზე ჩვევად ჰქონდა მთავარს, გაეთავისუფლებინა ხალხისთვის ერთი პატიმარი, რომელსაც მოისურვებდნენ."},"16":{"verse":16,"text":"იმხანად ჰყავდათ ერთი ცნობილი პატიმარი, რომელსაც ერქვა ბარაბა."},"17":{"verse":17,"text":"ამრიგად, როცა შეიკრიბნენ ისინი, უთხრა მათ პილატემ: ვინ გინდათ გაგითავისუფლოთ: ბარაბა თუ იესო, რომელსაც ჰქვია ქრისტე?"},"18":{"verse":18,"text":"რადგანაც იცოდა, რომ შურით გასცეს იგი."},"19":{"verse":19,"text":"და როცა სამსჯავრო სავარძელზე იჯდა, ცოლმა კაცის პირით შემოუთვალა: ნურაფერს დაუშავებ მაგ მართალს, ვინაიდან წუხელ სიზმარში ბევრი ვიტანჯე მის გამო."},"20":{"verse":20,"text":"მაგრამ მღვდელმთავრებმა და უხუცესებმა წააქეზეს ხალხი, გამოეთხოვათ ბარაბა, ხოლო იესო გაეწირათ."},"21":{"verse":21,"text":"და როცა მთავარმა ჰკითხა მათ: ვინ გინდათ გაგითავისუფლოთ ამ ორთაგანო, ხალხმა მიუგო: ბარაბა."},"22":{"verse":22,"text":"ჰკითხა მათ პილატემ: კი მაგრამ, რა ვუყო იესოს, რომელსაც ჰქვია ქრისტე? ყველამ მიუგო: ჯვარს ეცვას!"},"23":{"verse":23,"text":"ხოლო მთავარმა იკითხა: რა დააშავა? მაგრამ ისინი უფრო ხმამაღლა აყვირდნენ: ჯვარს ეცვას!"},"24":{"verse":24,"text":"და რაკი იხილა პილატემ, რომ ვერაფერს შველის, არამედ უფრო იზრდება შფოთი, მოითხოვა წყალი, ხალხის წინაშე დაიბანა ხელები და თქვა: მე უბრალო ვარ ამ მართლის სისხლში. თქვენ იკითხეთ."},"25":{"verse":25,"text":"მიუგო მთელმა ხალხმა და უთხრა: ჩვენზე იყოს და ჩვენს შვილებზე მაგისი სისხლი."},"26":{"verse":26,"text":"მაშინ გაუთავისუფლა მათ ბარაბა, ხოლო იესო გაამათრახებინა და ჯვარზე საცმელად მისცა მათ."},"27":{"verse":27,"text":"მაშინ მთავრის ჯარისკაცებმა პრეტორიუმში წაიყვანეს იესო, და გარს შემოერტყა მთელი რაზმი."},"28":{"verse":28,"text":"ტანთ გახადეს და შემოსეს მეწამული ქლამიდით."},"29":{"verse":29,"text":"დაწნეს ეკლის გვირგვინი და თავზე დაადგეს, მარჯვენა ხელში კი ლერწამი მისცეს; მუხლს იყრიდნენ მის წინაშე, დასცინოდნენ და ეუბნებოდნენ: გიხაროდეს, მეუფეო იუდეველთა!"},"30":{"verse":30,"text":"და აფურთხებდნენ, აიღეს ლერწამი და თავზე ამტვრევდნენ მას."},"31":{"verse":31,"text":"ხოლო როცა დაცინვით გული იჯერეს, შემოაძარცვეს ქლამიდი, კვლავ თავისი სამოსი ჩააცვეს და წაიყვანეს, რათა ჯვარს ეცვათ."},"32":{"verse":32,"text":"გზაში შემოხვდათ ერთი კირენელი კაცი, სახელად სიმონი; და აიძულეს წამოეღო იესოს ჯვარი."},"33":{"verse":33,"text":"და როცა მიაღწიეს იმ ადგილს, რომელსაც ჰქვია გოლგოთა, რაც ნიშნავს თხემის ადგილს,"},"34":{"verse":34,"text":"მისცეს მას სასმელად ნაღველნარევი ძმარი, და როცა გემო გაუსინჯა, აღარ მოუნდა დალევა."},"35":{"verse":35,"text":"და როცა ჯვარს აცვეს, წილი ყარეს და გაიყვეს მისი სამოსი, რათა აღსრულდეს თქმული წინასწარმეტყველის მიერ, რომელიც ამბობს: ერთმანეთში გაიყვეს ჩემი სამოსი და ჩემს კვართზე იყარეს წილი."},"36":{"verse":36,"text":"ისხდნენ და იქ დარაჯობდნენ მას."},"37":{"verse":37,"text":"და დაუდგეს თავთით დაწერილი ბრალდება: ეს არის იესო, იუდეველთა მეფე!"},"38":{"verse":38,"text":"მაშინ ჯვარს აცვეს მასთან ერთად ორი ავაზაკი, ერთი მარჯვნივ და მეორე მარცხნივ."},"39":{"verse":39,"text":"ხოლო გამვლელნი აგინებდნენ, თავებს აქნევდნენ"},"40":{"verse":40,"text":"და ამბობდნენ: ტაძრის დამრღვევო და სამ დღეში აღმშენებელო, იხსენი შენი თავი; თუ ღმერთის ძე ხარ, ჩამოდი ჯვრიდან."},"41":{"verse":41,"text":"ასევე მღვდელმთავრები მწიგნობრებთან, უხუცესებსა და ფარისევლებთან ერთად დასცინოდნენ და ამბობდნენ:"},"42":{"verse":42,"text":"სხვები იხსნა და თავის ხსნა კი არ შეუძლია; თუ ისრაელის მეუფეა, დე, ჩამოვიდეს ჯვრიდან და ვიწამებთ მას."},"43":{"verse":43,"text":"ღმერთს იყო მინდობილი, და, თუ ნებავს, დე, იხსნას ახლა ღმერთმა, ვინაიდან თქვა: ძე ვარო ღმრთისა."},"44":{"verse":44,"text":"მის გვერდით ჯვარცმული ავაზაკნი ასევე აგინებდნენ მას."},"45":{"verse":45,"text":"ხოლო მეექვსე საათიდან მეცხრე საათამდე წყვდიადმა მოიცვა მთელი ქვეყანა."},"46":{"verse":46,"text":"და ასე, მეცხრე საათს ხმამაღლა შეღაღადა იესომ: ელი, ელი, ლამა საბაქთანი? რაც ნიშნავს, ღმერთო ჩემო, ღმერთო ჩემო, რად მიმატოვე მე?"},"47":{"verse":47,"text":"ზოგიერთმა იქ მდგომმა გაიგონა ეს და თქვა, ელიას უხმობსო."},"48":{"verse":48,"text":"მყისვე გაიქცა ერთი მათგანი, აიღო ღრუბელი, ძმრით გაჟღინთა, ლერწამზე წამოაგო და მიაწოდა სასმელად."},"49":{"verse":49,"text":"სხვები კი ამბობდნენ: მოიცათ, ვნახოთ, მოვა თუ არა ელია მის სახსნელად."},"50":{"verse":50,"text":"ხოლო იესომ კვლავ შეღაღადა ხმამაღლა და განუტევა სული."},"51":{"verse":51,"text":"და, აჰა, ზემოდან ქვემომდე, შუა ჩაიხა ტაძრის ფარდა, იძრა მიწა და დასკდნენ კლდენი."},"52":{"verse":52,"text":"განიხვნენ საფლავნი და წმიდა განსვენებულთა მრავალი გვამი აღდგა."},"53":{"verse":53,"text":"საფლავებიდან გამოვიდნენ მისი აღდგომის შემდეგ, წმიდა ქალაქში შევიდნენ და გამოეცხადნენ მრავალს."},"54":{"verse":54,"text":"ხოლო როდესაც იხილეს მიწისძვრა და ყოველივე ის, რაც მოხდა, ასისთავი და მასთან ერთად იესოს მოდარაჯენი, ძალიან შეშინდნენ და თქვეს: ჭეშმარიტად ღმრთის ძე იყო იგი."},"55":{"verse":55,"text":"იყო იქ აგრეთვე შორიდან მაცქერალი მრავალი ქალი, რომლებიც გალილეიდან მოჰყვებოდნენ იესოს და ემსახურებოდნენ მას."},"56":{"verse":56,"text":"მათ შორის იყვნენ მარიამ მაგდალელი, მარიამი, დედა იაკობისა და იოსებისა, და ზებედეს ძეთა დედა."},"57":{"verse":57,"text":"მწუხრის ჟამს მოვიდა მდიდარი არიმათიელი კაცი, სახელად იოსები, რომელიც აგრეთვე იესოს მოწაფე იყო."},"58":{"verse":58,"text":"მივიდა იგი პილატესთან და გამოითხოვა იესოს გვამი; და მაშინ ბრძანა პილატემ, მიეცათ მისთვის."},"59":{"verse":59,"text":"წამოიღო მისი გვამი იოსებმა, და შეახვია წმიდა ტილოში."},"60":{"verse":60,"text":"და დაასვენა იგი ახალ სამარხში, რომელიც კლდეში გამოეკვეთა; დიდი ლოდი მიაყუდა სამარხის კარს და წავიდა."},"61":{"verse":61,"text":"იყო იქ მარიამ მაგდალელი, და მეორე მარიამიც, რომლებიც სამარხის წინ ისხდნენ."},"62":{"verse":62,"text":"ხოლო მეორე დღეს, რომელიც მოსდევს პარასკევს, შეიკრიბნენ მღვდელმთავარნი და ფარისეველნი პილატეს კარზე"},"63":{"verse":63,"text":"და თქვეს: ბატონო, გაგვახსენდა, რომ ამ მაცდურმა სიცოცხლეში თქვა: სამი დღის შემდეგ აღვდგებიო."},"64":{"verse":64,"text":"მაშ, ბრძანე მესამე დღემდე უდარაჯონ სამარხს, რათა მისი მოწაფეები არ მივიდნენ ღამით, არ მოიპარონ იგი და უთხრან ხალხს: მკვდრეთით აღდგაო. და უკანასკნელი სიცრუე პირველზე უარესი იქნება."},"65":{"verse":65,"text":"უთხრა მათ პილატემ: დარაჯნი თქვენა გყავთ, წადით და უდარაჯეთ, როგორც გჩვევიათ."},"66":{"verse":66,"text":"ისინიც წავიდნენ, სამარხის დასაცავად დაბეჭდეს ლოდი და დარაჯი დაუყენეს."}},"meta":{"connection":"kaOrth","book_number":470,"chapter_number":27,"previous_chapter":{"connection":"kaOrth","book_number":470,"chapter":26},"next_chapter":{"connection":"kaOrth","book_number":470,"chapter":28}}}