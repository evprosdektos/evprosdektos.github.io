{"chapter":{"1":{"verse":1,"text":"ხოლო იმ დღეებში მოვიდა იოანე ნათლისმცემელი იუდეის უდაბნოში საქადაგებლად."},"2":{"verse":2,"text":"და ამბობდა: მოინანიეთ, ვინაიდან მოახლოვდა ცათა სასუფეველი."},"3":{"verse":3,"text":"რადგან ეს არის, ვისთვისაც ითქვა ესაია წინასწარმეტყველის მიერ: ხმა უდაბნოში მღაღადებლისა: გაამზადეთ გზა უფლისა, გაასწორეთ მისი ბილიკნი."},"4":{"verse":4,"text":"ხოლო თვით იოანეს ემოსა აქლემის ბეწვი და წელს ერტყა ტყავის სარტყელი: და საზრდელი მისი იყო კალია და ველური თაფლი."},"5":{"verse":5,"text":"მაშინ გამოდიოდა მისკენ იერუსალიმი, მთელი იუდეა და მთელი შემოგარენი იორდანესი."},"6":{"verse":6,"text":"ინათლებოდნენ მისგან იორდანეში და აღიარებდნენ თავიანთ ცოდვებს."},"7":{"verse":7,"text":"როდესაც დაინახა მისკენ მოსანათლად მომავალი ფარისეველნი და სადუკეველნი, უთხრა მათ: იქედნეს ნაშიერნო, ვინ გასწავლათ გაექეცითო მომავალ რისხვას?"},"8":{"verse":8,"text":"მაშ, გამოიღეთ ნაყოფი, ღირსი სინანულისა."},"9":{"verse":9,"text":"ნუ გგონიათ, რომ შეგიძლიათ უთხრათ თქვენს თავს: მამად გვივისო აბრაამი; რადგანაც გეუბნებით თქვენ: ღმერთს ხელეწიფება თვით ამ ქვათაგანაც აღუდგინოს ძენი აბრაამს."},"10":{"verse":10,"text":"ვინაიდან აწ უკვე ცული ხეების ფესვთან დევს. ყოველი ხე, რომელიც არ გამოიღებს კეთილ ნაყოფს, მოიჭრება და ცეცხლს მიეცემა."},"11":{"verse":11,"text":"მე წყლით გნათლავთ, რომ მოინანიოთ, ხოლო ჩემ შემდეგ მომავალი ჩემზე უძლიერესია, ვისი ხამლის ტარებისაც არა ვარ ღირსი; და ის მოგნათლავთ სული წმიდითა და ცეცხლით."},"12":{"verse":12,"text":"მას ხელთ უპყრია თვისი არნადი და გაწმენდს თავის კალოს, და შეინახავს ხორბალს ბეღელში, ხოლო ბზეს მისცემს უშრეტ ცეცხლს."},"13":{"verse":13,"text":"მაშინ მოვიდა იესო გალილეით იორდანეს პირას, იოანესთან, რათა მონათლულიყო მისგან."},"14":{"verse":14,"text":"იოანე კი არ უშვებდა და ეუბნებოდა: მე მმართებს შენგან მონათვლა და შენ მოდიხარ ჩემთან?"},"15":{"verse":15,"text":"ხოლო იესომ მიუგო და უთხრა: დე, ასე იყოს ახლა, რადგან ჩვენ გვმართებს აღვასრულოთ მთელი სიმართლე. მაშინღა მიუშვა იგი."},"16":{"verse":16,"text":"და როცა მოინათლა იესო, მაშინვე ამოვიდა წყლიდან, და, აჰა, გაეხსნენ მას ცანი და იხილა სული ღმრთისა, დაბლა რომ ეშვებოდა მტრედივით და გადმოდიოდა მასზე."},"17":{"verse":17,"text":"და გაისმა ხმა ზეცით, რომელმაც თქვა: ეს არის ძე ჩემი საყვარელი, რომელიც შევიტკბე მე."}},"meta":{"connection":"kaOrth","book_number":470,"chapter_number":3,"previous_chapter":{"connection":"kaOrth","book_number":470,"chapter":2},"next_chapter":{"connection":"kaOrth","book_number":470,"chapter":4}}}