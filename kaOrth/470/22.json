{"chapter":{"1":{"verse":1,"text":"კვლავ იგავებით მიუგო იესომ და უთხრა მათ:"},"2":{"verse":2,"text":"ცათა სასუფეველი მსგავსია მეფისა, რომელმაც გამართა თავისი ძის ქორწილი."},"3":{"verse":3,"text":"და გაგზავნა თავისი მონები ქორწილში წვეულთა საწვევად, მაგრამ არ ინებეს მოსვლა."},"4":{"verse":4,"text":"კვლავ გაგზავნა სხვა მონები და თქვა: უთხარით წვეულთ: აჰა, გავშალე სუფრა, დავკალი ხარები და ნასუქი საქონელი; ყველაფერი მზადაა, მობრძანდით ქორწილში."},"5":{"verse":5,"text":"მაგრამ მათ გააწბილეს იგი და წავიდნენ: ვინ თავის ყანაში, ვინ კიდევ თავის სავაჭროში."},"6":{"verse":6,"text":"დანარჩენებმა კი შეიპყრეს მისი მონები, შეურაცხყვეს და დახოცეს."},"7":{"verse":7,"text":"ეს რომ გაიგო, განრისხდა მეფე, გაგზავნა თავისი ლაშქარი, ამოაწყვეტინა მკვლელები და გადაწვა მათი ქალაქი."},"8":{"verse":8,"text":"მაშინ უთხრა თავის მონებს: საქორწინო სუფრა გაშლილია, მაგრამ წვეულნი არ იყვნენ ღირსნი."},"9":{"verse":9,"text":"მაშ, გადით გზაჯვარედინებზე და ქორწილში მოიწვიეთ ყველა შემხვდური."},"10":{"verse":10,"text":"გავიდნენ მონები გზაჯვარედინებზე და შეკრიბეს ყველა, ვისაც კი შეხვდნენ, ბოროტი თუ კეთილი, და მეინახეებით აივსო ქორწილი."},"11":{"verse":11,"text":"შევიდა მეფე მეინახეთა სანახავად და იხილა იქ ერთი კაცი, რომელსაც არ ეცვა საქორწინო სამოსი."},"12":{"verse":12,"text":"და უთხრა მას: მეგობარო, როგორ შემოხვედი აქ, საქორწინოდ შეუმოსავი? ხოლო ის დუმდა."},"13":{"verse":13,"text":"მაშინ მეფემ უბრძანა თავის მსახურთ: შეუკარით ხელ-ფეხი და გარეთ გააგდეთ ბნელში. და იქნება იქ ტირილი და კბილთა ღრჭიალი."},"14":{"verse":14,"text":"ვინაიდან მრავალნი არიან წვეულნი და მცირედნი - რჩეულნი."},"15":{"verse":15,"text":"მაშინ ფარისევლები წავიდნენ და მოითათბირეს, როგორ დაეჭირათ სიტყვაზე."},"16":{"verse":16,"text":"ჰეროდელებთან ერთად მიუგზავნეს თავიანთი მოწაფეები და უთხრეს: მოძღვარო, ვიცით, რომ მართალი ხარ, სიმართლით გვასწავლი ღმრთის გზასაც და არც არავის არჩევ, ვინაიდან არ უყურებ სახეს კაცისა."},"17":{"verse":17,"text":"მაშ, გვითხარი: როგორ გგონია, გვმართებს თუ არა ხარკი ვაძლიოთ კეისარს?"},"18":{"verse":18,"text":"ხოლო იესო მიუხვდა მათს მზაკვრობას და თქვა: რატომ მაცდუნებთ, თვალთმაქცნო?"},"19":{"verse":19,"text":"მიჩვენეთ ფული, რომლითაც იხდით ხარკს. და მიართვეს მას დინარი."},"20":{"verse":20,"text":"და უთხრა მათ: ვისია ეს ხატი და ეს წარწერა?"},"21":{"verse":21,"text":"მიუგეს: კეისრისა. მაშინ უთხრა მათ: მიაგეთ კეისარს კეისრისა, ხოლო ღმერთს - ღმრთისა."},"22":{"verse":22,"text":"ეს რომ გაიგონეს, განცვიფრდნენ ისინი, მიატოვეს ის და წავიდნენ."},"23":{"verse":23,"text":"იმ დღეს მიადგნენ მას სადუკეველნი, რომელნიც ამბობენ, რომ არ არსებობს აღდგომა, და ჰკითხეს:"},"24":{"verse":24,"text":"მოძღვარო, მოსემ თქვა: თუ კაცი უშვილოდ გადაეგო, დაე, მისმა ძმამ მოიყვანოს მისი ცოლი, რათა აღუდგინოს თავის ძმას მისი თესლი."},"25":{"verse":25,"text":"იყო ჩვენ შორის შვიდი ძმა: პირველმა ცოლი შეირთო და უშვილოდ მოკვდა, ხოლო ცოლი თავის ძმას დაუტოვა."},"26":{"verse":26,"text":"ასევე მეორემაც და მესამემაც თვით მეშვიდემდე."},"27":{"verse":27,"text":"ყველაზე ბოლოს კი ქალიც მოკვდა."},"28":{"verse":28,"text":"მერედა, აღდგომისას, ამ შვიდთაგან ვისი ცოლი იქნება იგი? ვინაიდან შვიდივეს ცოლად ესვა."},"29":{"verse":29,"text":"იესომ პასუხად მიუგო მათ: სცდებით, რადგან არც წერილს იცნობთ და არც ღმრთის ძალას."},"30":{"verse":30,"text":"ვინაიდან აღდგომისას არც ცოლს ირთავენ და არც თხოვდებიან, არამედ არიან როგორც ანგელოზები ცაში."},"31":{"verse":31,"text":"ხოლო მკვდართა აღდგომისათვის არ წაგიკითხავთ, რა გითხრათ ღმერთმა, რომელიც ამბობს:"},"32":{"verse":32,"text":"მე ვარ ღმერთი აბრაამისა, ღმერთი ისააკისა და ღმერთი იაკობისა. ღმერთი მკვდრებისა კი არ არის, არამედ - ცოცხლებისა."},"33":{"verse":33,"text":"ისმენდა ხალხი და უკვირდა მისი მოძღვრება."},"34":{"verse":34,"text":"ხოლო როდესაც ფარისევლებმა გაიგეს, სადუკეველებს ხმა ჩააკმენდინაო, ერთად შეიკრიბნენ."},"35":{"verse":35,"text":"და ერთმა მათგანმა, რჯულის მცოდნემ, საცდუნებლად ჰკითხა:"},"36":{"verse":36,"text":"მოძღვარო, რომელია სჯულის მთავარი მცნება?"},"37":{"verse":37,"text":"ხოლო იესომ მიუგო მას: გიყვარდეს უფალი ღმერთი შენი მთელი შენი სულით და მთელი შენი გულით და მთელი შენი გონებით."},"38":{"verse":38,"text":"ეს არის პირველი და მთავარი მცნება."},"39":{"verse":39,"text":"და მეორე, ამისი მსგავსი: გიყვარდეს მოყვასი შენი, ვითარცა თავი შენი."},"40":{"verse":40,"text":"ამ ორ მცნებაზეა დამოკიდებული მთელი რჯული და წინასწარმეტყველნი."},"41":{"verse":41,"text":"ხოლო როდესაც შეიკრიბნენ ფარისეველნი, იესომ ჰკითხა მათ:"},"42":{"verse":42,"text":"რას იტყვით ქრისტესთვის? ვისი ძე არის იგი? ხოლო მათ მიუგეს: დავითისა."},"43":{"verse":43,"text":"უთხრა მათ იესომ: კი მაგრამ როგორღა უწოდებს მას სულით შთაგონებული დავითი უფალს, როდესაც ამბობს:"},"44":{"verse":44,"text":"უთხრა უფალმა ჩემს უფალს: დაჯექი ჩემ მარჯვნივ, ვიდრე ფერხთით დაგიმხობ მტრებს."},"45":{"verse":45,"text":"ამრიგად, თუ დავითი უფალს უწოდებს მას, როგორღა ეკუთვნის ძედ?"},"46":{"verse":46,"text":"ვერავინ შესძლო მისთვის სიტყვის მიგება: და იმ დღიდან ვეღარც კითხვას უბედავდა ვინმე."}},"meta":{"connection":"kaOrth","book_number":470,"chapter_number":22,"previous_chapter":{"connection":"kaOrth","book_number":470,"chapter":21},"next_chapter":{"connection":"kaOrth","book_number":470,"chapter":23}}}