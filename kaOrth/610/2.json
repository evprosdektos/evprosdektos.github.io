{"chapter":{"1":{"verse":1,"text":"უწინარეს ყოვლისა, შეგაგონებ აღასრულო ყოველგვარი ლოცვა, თხოვნა, ვედრება და მადლიერება ყველა კაცისთვის,"},"2":{"verse":2,"text":"მეფეთა და მთავართათვის, რათა მშვიდად და უშფოთველად ვიცხოვროთ მთელი ღვთისმოსაობით და სიწმიდით,"},"3":{"verse":3,"text":"ვინაიდან ეს კეთილი და საამოა ღმერთის - ჩვენი მაცხოვრის თვალში,"},"4":{"verse":4,"text":"რომელსაც ნებავს, რომ ყველა კაცი გადარჩეს და ეზიაროს ჭეშმარიტების შემეცნებას."},"5":{"verse":5,"text":"რადგანაც ერთია ღმერთი და ერთია შუამავალი ღმერთსა და კაცთა შორის: კაცი ქრისტე იესო,"},"6":{"verse":6,"text":"რომელმაც თავი დადო ყველას გამოსასყიდად, რაც დამოწმებულ იქნა თავის დროზე;"},"7":{"verse":7,"text":"რომლისთვისაც დადგენილი ვარ ქადაგად და მოციქულად (ჭეშმარიტებას ვამბობ ქრისტეში, არ ვცრუობ), წარმართთა მოძღვრად რწმენითა და ჭეშმარიტებით."},"8":{"verse":8,"text":"ამიტომ ჩემი სურვილია, ყველგან ლოცულობდნენ კაცები და აღაპყრობდნენ თავიანთ წმიდა ხელებს რისხვისა და ეჭვის გარეშე."},"9":{"verse":9,"text":"ასევე ქალებიც, ღირსეულად მოსილნი, კდემითა და უმანკოებით იმკობდნენ თავს; არა თმაწნულობით, არც ოქროთი თუ მარგალიტით, ანდა ძვირფასი სამოსით,"},"10":{"verse":10,"text":"არამედ კეთილი საქმით, როგორც შეშვენის ქალებს, რომლებმაც ღვთისმოსაობას მიუძღვნეს თავი."},"11":{"verse":11,"text":"ქალი სწავლობდეს მდუმარედ, სრული მორჩილებით."},"12":{"verse":12,"text":"მე არა ვრთავ ქალს სწავლების ნებას, და არც ქმარზე მბრძანებლობისას, არამედ რათა იყოს მდუმარედ."},"13":{"verse":13,"text":"ვინაიდან პირველად ადამი შეიქმნა და მერე ევა."},"14":{"verse":14,"text":"ადამი კი არ შემცდარა, არამედ ქალი შეცდა და სცოდა."},"15":{"verse":15,"text":"თუმცაღა მაინც ცხონდება, რადგანაც შვილებს გააჩენს, თუკი რწმენაში, სიყვარულსა და სიწმიდეში დარჩება კდემით."}},"meta":{"connection":"kaOrth","book_number":610,"chapter_number":2,"previous_chapter":{"connection":"kaOrth","book_number":610,"chapter":1},"next_chapter":{"connection":"kaOrth","book_number":610,"chapter":3}}}