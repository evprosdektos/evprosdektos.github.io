{"chapter":{"1":{"verse":1,"text":"ხოლო სული ცხადად მეტყველებს, რომ უკანასკნელ ჟამს რწმენისაგან განდგებიან ზოგიერთნი და შეუდგებიან მაცდურ სულთა და დემონთა მოძღვრებას"},"2":{"verse":2,"text":"ცრუმეტყველთა თვალთმაქცობით, რომელთაც დადაღეს თავიანთი სინიდისი;"},"3":{"verse":3,"text":"რომელნიც კრძალავენ ქორწინებას და იმის ჭამას, რაც შექმნა ღმერთმა, რათა მორწმუნენი და ჭეშმარიტების მცოდნენი მადლიერებით ჭამდნენ."},"4":{"verse":4,"text":"რადგანაც კეთილია ღმერთის ყოველი ქმნილება და არ არის უარსაყოფი, თუკი მიიღება მადლიერებით,"},"5":{"verse":5,"text":"ვინაიდან ღვთის სიტყვით და ლოცვით განიწმიდება."},"6":{"verse":6,"text":"ამას ასწავლიდე ძმებს და იქნები კეთილი მსახური იესო ქრისტესი, რწმენის სიტყვით და კეთილი მოძღვრებით ნაზარდი, რომლის მიმდევარიც გახდი."},"7":{"verse":7,"text":"ხოლო უწმინდურთა და დედაბერთა ზღაპრებს ერიდე და ღვთისმოსაობაში გაიწაფე თავი."},"8":{"verse":8,"text":"ვინაიდან სხეულის წვრთნა ცოტა რამეში თუ წაგადგება, ღვთისმოსაობა კი ყოველმხრივ სასარგებლოა, რაკიღა აწინდელი სიცოცხლის აღთქმაცა აქვს და მერმისისაც."},"9":{"verse":9,"text":"სარწმუნოა ეს სიტყვა და ღირსი სრული შეწყნარებისა."},"10":{"verse":10,"text":"ვინაიდან იმისთვის ვშრომობთ და ვიღვწით, რომ ვესავთ ცოცხალ ღმერთს, რომელიც არის ყოველი კაცისა და, მით უმეტეს, მორწმუნეთა მხსნელი."},"11":{"verse":11,"text":"ამას ამცნებდე და ასწავლიდე."},"12":{"verse":12,"text":"ნურავის დაამცირებინებ შენს სიჭაბუკეს, არამედ ნიმუშად ექმენ მორწმუნეთ სიტყვით, ქცევით, სიყვარულით, სულით, რწმენით, სიწმიდით;"},"13":{"verse":13,"text":"ვიდრე მოვიდოდე, გამუდმებით იკითხე, შეაგონე, დამოძღვრე."},"14":{"verse":14,"text":"ნუ უგულებელყოფ შენთვის ბოძებულ ნიჭს, რომელიც მოგეცა წინასწარმეტყველებითა და უხუცესთა ხელდასხმით."},"15":{"verse":15,"text":"ამაზე იზრუნე და ასე იყავი, რათა შენი წარმატება ცხადი შეიქნეს ყველასთვის."},"16":{"verse":16,"text":"გაუფრთხილდი შენს თავსა და მოძღვრებას, დამკვიდრდი მათში, რადგანაც ამით თავსაც იხსნი და შენს მსმენელთაც."}},"meta":{"connection":"kaOrth","book_number":610,"chapter_number":4,"previous_chapter":{"connection":"kaOrth","book_number":610,"chapter":3},"next_chapter":{"connection":"kaOrth","book_number":610,"chapter":5}}}