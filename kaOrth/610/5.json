{"chapter":{"1":{"verse":1,"text":"ნუ შერისხავ ბერიკაცს, არამედ შეაგონე, როგორც მამას, ყმაწვილკაცებს კი - როგორც ძმებს,"},"2":{"verse":2,"text":"დედაბრებს - როგორც დედებს, ქალწულებს - როგორც დებს, მთელი სიწმიდით."},"3":{"verse":3,"text":"პატივი ეცი ქვრივებს, რომლებიც მართლა ქვრივები არიან."},"4":{"verse":4,"text":"ხოლო თუ ქვრივს შვილები ან შვილიშვილები ჰყავს, დაე, მათ თავდაპირველად ისწავლონ თავიანთი ოჯახის პატივისცემა და სანაცვლო მიაგონ მშობლებს, რადგანაც ეს ეამება ღმერთს."},"5":{"verse":5,"text":"ნამდვილი ქვრივი და მარტოხელა ღმერთს ესავს და ლოცვა-ვედრებაში ატარებს დღესა და ღამეს."},"6":{"verse":6,"text":"განცხრომის მოყვარე კი - ცოცხლადვე მკვდარია."},"7":{"verse":7,"text":"ეს ამცნე მათ, რათა უბიწონი იყვნენ."},"8":{"verse":8,"text":"ხოლო ვისთვისაც უცხოა თავისიანთა და, მით უმეტეს, სახლეულთათვის ზრუნვა, რწმენის უარმყოფელია და ურწმუნოზედაც უარესი."},"9":{"verse":9,"text":"ქვრივად შეიძლება შეირაცხოს არანაკლებ სამოცი წლისა, ერთნაქმარევი"},"10":{"verse":10,"text":"და თავისი კეთილი საქმით ცნობილი: რომ დაზარდა შვილები, რომ მასპინძლობდა სტუმრებს, ფეხებს ჰბანდა წმიდათ, შეეწეოდა გაჭირვებულთ, და გულმოდგინედ ასრულებდა ყველა კეთილ საქმეს."},"11":{"verse":11,"text":"ახალგაზრდა ქვრივებს კი ნუ მიიღებ, რადგანაც ქრისტეს ზურგს აქცევენ და კვლავ გათხოვება სურთ,"},"12":{"verse":12,"text":"რისთვისაც სასჯელის ღირსნი არიან, ვინაიდან უარყვეს უწინდელი რწმენა."},"13":{"verse":13,"text":"ეგეც არ იყოს, უქმად ყოფნასა და კარდაკარ წანწალს ეჩვევიან, და არა მარტო უქნარანი არიან, არამედ ყბედნიც, ცნობისმოყვარენიც და უტიფრად მოჭარტალენიც."},"14":{"verse":14,"text":"ამიტომ მინდა, რომ ახალგაზრდა ქვრივები გათხოვდნენ, შვილები გააჩინონ, დიასახლისობას მიჰყონ ხელი და გმობის საბაბი არ მისცენ მტერს."},"15":{"verse":15,"text":"რადგანაც ზოგმა უკვე გზას გადაუხვია და სატანის კვალს შეუდგა."},"16":{"verse":16,"text":"თუ რომელიმე მორწმუნე კაცს ან ქალს ქვრივი ნათესავები ჰყავს, დაეხმაროს მათ, რომ ეკლესიას არ დააწვნენ ტვირთად და, ამრიგად, მან შესძლოს ნამდვილი ქვრივების რჩენა."},"17":{"verse":17,"text":"ხუცესნი, რომელნიც კეთილად წინამძღვრობენ, ორმაგი პატივის ღირსნი არიან, მეტადრე ისინი, სიტყვით და სწავლით რომ მუშაკობენ."},"18":{"verse":18,"text":"რადგანაც წერილი ამბობს: „პირს ნუ აუკრავ მეკალოე ხარს“, და კიდევ: „ღირსია მუშაკი თავისი საზღაურისა“."},"19":{"verse":19,"text":"ხუცესთათვის წაყენებულ ბრალდებას ნუ მიიღებ, თუ არ დაისწარი ორი ან სამი მოწმე."},"20":{"verse":20,"text":"შემცოდენი ყველას წინაშე ამხილე დანარჩენთა დასაშინებლად."},"21":{"verse":21,"text":"ღმერთის, უფალ იესო ქრისტესა და რჩეულ ანგელოზთა წინაშე გაფიცებ, ურღვევლად დაიცავი ჩემი რჩევა და ნურაფერს აღასრულებ მიკერძოებით."},"22":{"verse":22,"text":"ნაჩქარევი ხელდასხმისგან თავი შეიკავე, ნუ გახდები სხვათა ცოდვების მოზიარე და წმიდად შეინახე თავი."},"23":{"verse":23,"text":"ამიერიდან მარტო წყალს ნუკი სვამ, არამედ ცოტ-ცოტა ღვინოც იგემე; ეს მოუხდება შენს სტომაქსა და ესოდენ ხშირ სნეულებას."},"24":{"verse":24,"text":"ზოგიერთი კაცის ცოდვები წინასწარვე ცხადნი არიან და წინ მიუძღვიან სამსჯავროსაკენ, ზოგიერთს კი უკან მისდევენ."},"25":{"verse":25,"text":"ასევე წინასწარვე ცხადნი არიან კეთილი საქმენიც, თუ არა და, ბოლოს მაინც არ დაიფარვიან."}},"meta":{"connection":"kaOrth","book_number":610,"chapter_number":5,"previous_chapter":{"connection":"kaOrth","book_number":610,"chapter":4},"next_chapter":{"connection":"kaOrth","book_number":610,"chapter":6}}}