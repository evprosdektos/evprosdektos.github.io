{"chapter":{"1":{"verse":1,"text":"ამრიგად, მოგიწოდებ ღვთისა და უფალ ქრისტე იესოს წინაშე, თავისი გამოცხადებით და სასუფევლით რომ განიკითხავს ცოცხალთაც და მკვდართაც,"},"2":{"verse":2,"text":"იქადაგე სიტყვა, თავს ადექ დროულად თუ უდროოდ, ამხილე, შერისხე, შეაგონე მთელი დიდსულოვნებით და სწავლებით,"},"3":{"verse":3,"text":"რადგანაც მოვა დრო, როცა აღარ გაიზიარებენ მასულდგმულებელ მოძღვრებას, არამედ თავიანთი ჟინით შეკრებენ მოძღვრებს, რათა მათი სიტყვები საამოდ ელამუნოს მათ სმენას,"},"4":{"verse":4,"text":"ყურს აღარ ათხოვებენ ჭეშმარიტებას და ზღაპრებს მიუბრუნდებიან."},"5":{"verse":5,"text":"მაგრამ შენ ყოველ წამს ფხიზლად იყავი, დაითმინე ბოროტება, აკეთე მახარებლის საქმე და კეთილად აღასრულე შენი მსახურება."},"6":{"verse":6,"text":"რადგან მე უკვე გამზადებული ვარ სამსხვერპლოდ და ახლოვდება ჩემი მიქცევის ჟამი."},"7":{"verse":7,"text":"კეთილი ღვაწლით მიღვაწნია, სარბიელი გამილევია, რწმენა შემინახავს,"},"8":{"verse":8,"text":"ამიერიდან მიმელის სიმართლის გვირგვინი, რომელსაც მომცემს მე მართლად განმკითხე უფალი იმ დღეს, და არა მარტო მე, არამედ ყველას, ვინც შეიყვარა მოვლინება მისი."},"9":{"verse":9,"text":"ეცადე მალე მოხვიდე ჩემთან."},"10":{"verse":10,"text":"რადგანაც დემასმა მიმატოვა, შეიყვარა ეს საწუთრო და თესალონიკეში წავიდა, კრესკე - გალატეას, ტიტე - დალმაციას; ლუკაღა დარჩა ჩემთან."},"11":{"verse":11,"text":"მარკოზი დასძარი და წამოიყვანე, რადგანაც მსახურებისთვის მჭირდება."},"12":{"verse":12,"text":"ტიქიკოსი ეფესოს წარვგზავნე."},"13":{"verse":13,"text":"როცა წამოხვალ, მოსასხამი წამომიღე, ტროაში, კარპესთან რომ დავტოვე; აგრეთვე წიგნები, მეტადრე ტყავზე ნაწერი."},"14":{"verse":14,"text":"ალექსანდრე მჭედელმა სიცოცხლე გამიმწარა, მისი საქმისამებრ მიაგებს მას უფალი."},"15":{"verse":15,"text":"შენც ერიდე, რადგანაც თავგამოდებით აღუდგა წინ ჩვენს სიტყვებს."},"16":{"verse":16,"text":"ჩემი პირველი თავის მართლებისას არავინ ამომიდგა მხარში, არამედ ყველამ მიმატოვა. ნუ მიეთვლება მათ."},"17":{"verse":17,"text":"მაგრამ უფალი დამიდგა გვერდით და განმამტკიცა, რათა ჩემი მეშვეობით აღსრულებულიყო ქადაგება და ესმინა ყველა წარმართს; ასე დავაღწიე თავი ლომის ხახას."},"18":{"verse":18,"text":"უფალივე დამიხსნის ყოველი ბოროტი საქმისაგან და მაცხონებს თავის ზეციურ სასუფეველში. დიდება მას უკუნითი უკუნისამდე. ამინ."},"19":{"verse":19,"text":"მომიკითხე პრისკილა და აკვილა, აგრეთვე ონესიფორეს სახლი."},"20":{"verse":20,"text":"ერასტოსი კორინთოში დარჩა, ტროფიმე კი ავადმყოფი დავტოვე მილეტში."},"21":{"verse":21,"text":"ეცადე ზამთარს დაასწრო მოსვლა. მოგიკითხავენ ევბულე, პუდე, ლიმოსი, კლავდია და ყველა ძმანი."},"22":{"verse":22,"text":"უფალი იყოს შენს სულთან, მადლი თქვენდა. ამინ."}},"meta":{"connection":"kaOrth","book_number":620,"chapter_number":4,"previous_chapter":{"connection":"kaOrth","book_number":620,"chapter":3},"next_chapter":{"connection":"kaOrth","book_number":630,"chapter":1}}}