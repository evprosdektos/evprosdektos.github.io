{"chapter":{"1":{"verse":1,"text":"პავლე, ღვთის ნებით იესო ქრისტეს მოციქული, თანახმად სიცოცხლის აღთქმისა ქრისტე იესოში, -"},"2":{"verse":2,"text":"ტიმოთეს, საყვარელ შვილს: მადლი, წყალობა და მშვიდობა ჩვენი მამა ღმერთისა და ჩვენი უფლის ქრისტე იესოსაგან."},"3":{"verse":3,"text":"ვმადლობ ღმერთს, რომელსაც, წინაპართა კვალდაკვალ, წმიდა სინიდისით ვემსახურები, - რომ გამუდმებით გიხსენებ ჩემს ლოცვებში, დღისით თუ ღამით;"},"4":{"verse":4,"text":"შენი ცრემლების გახსენებისას ერთი სული მაქვს, როდის გიხილავ, რათა აღვივსო სიხარულით."},"5":{"verse":5,"text":"მახსენდება შენი უპირფერო რწმენა, რომელიც პირველად დაემკვიდრა დიდედაშენ ლოიდესა და დედაშენ ევნიკეში, და, მწამს, შენშიაც."},"6":{"verse":6,"text":"ამიტომაც შეგახსენებ გააღვივო ნიჭი ღვთისა, ჩემი ხელდასხმით რომ მოგეცა."},"7":{"verse":7,"text":"რადგანაც ღმერთმა მოშიშების სული როდი მოგვცა, არამედ ძლიერების, სიყვარულისა და თავდაჭერისა."},"8":{"verse":8,"text":"მაშ, ნუ გრცხვენია ჩვენი უფლის მოწმობისა, და ნურც ჩემი, მისი ტყვისა, არამედ ჩემთან ერთად ევნე სახარებისათვის, ღვთის ძალით,"},"9":{"verse":9,"text":"რომელმაც გვიხსნა და წმიდა ხმობით გვიხმო, ჩვენს საქმეთა გამო კი არა, არამედ თავისი ნებით და მადლით, საუკუნეთა უწინარეს რომ მოგვეცა ქრისტე იესოში,"},"10":{"verse":10,"text":"ახლა კი გამოჩნდა ჩვენი მხსნელის ქრისტე იესოს გამოცხადებით, ვინც განაქარა სიკვდილი და გაანათლა სიცოცხლე და უხრწნელება სახარებით;"},"11":{"verse":11,"text":"ვის ქადაგად, მოციქულად და მოძღვრადაც ვარ დადგენილი,"},"12":{"verse":12,"text":"ვისი მიზეზითაც ვევნები ასე, მაგრამ სულაც არა მრცხვენია, რადგანაც ვიცი, ვინც ვირწმუნე, და მწამს, რომ ძალუძს შეინახოს ჩემი წინდი იმ დღისათვის."},"13":{"verse":13,"text":"სიყვარულითა და რწმენით მისდიე მასულდგმულებელ სიტყვათა ნიმუშს, ჩემგან რომ ისმინე ქრისტე იესოში."},"14":{"verse":14,"text":"შეინახე კეთილი წინდი სულით წმიდით, რომელიც მკვიდრობს ჩვენში."},"15":{"verse":15,"text":"შენ იცი, რომ ასიაში ყველამ მიმატოვა, მათ შორის ფიგულუსმა და ჰერმოგენემაც."},"16":{"verse":16,"text":"წყალობა მისცეს უფალმა ონისიფორეს სახლს, რადგანაც მრავალგზის მომიფონა და სირცხვილად არ უჩნდა ჩემი ბორკილები."},"17":{"verse":17,"text":"არამედ რომში ჩამოსული გულმოდგინედ მეძებდა და მიპოვა კიდეც."},"18":{"verse":18,"text":"ღმერთმა ინებოს, რომ უფლის მიერ წყალობა ჰპოვოს იმ დღეს, ხოლო რაც ეფესოში მემსახურა, შენ უკეთ იცი."}},"meta":{"connection":"kaOrth","book_number":620,"chapter_number":1,"previous_chapter":{"connection":"kaOrth","book_number":610,"chapter":6},"next_chapter":{"connection":"kaOrth","book_number":620,"chapter":2}}}