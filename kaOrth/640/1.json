{"chapter":{"1":{"verse":1,"text":"პავლე, იესო ქრისტეს ტყვე, და ძმა ტიმოთე - ფილემონს, ჩვენს საყვარელ თანაშემწეს,"},"2":{"verse":2,"text":"აპფიას, საყვარელ დას, არქიპოსს, ჩვენს თანამოღვაწეს, და შენს შინაურ ეკლესიას:"},"3":{"verse":3,"text":"მადლი თქვენდა და მშვიდობა ჩვენი მამა ღმერთისა და უფალ იესო ქრისტესაგან."},"4":{"verse":4,"text":"ვმადლობ ღმერთს ჩემსას და გამუდმებით გიხსენებ ჩემს ლოცვებში,"},"5":{"verse":5,"text":"რადგანაც მესმის შენი სიყვარული და რწმენა, რომელიც გაქვს უფალ იესოსა და ყველა წმიდის მიმართ."},"6":{"verse":6,"text":"რათა ზიარება შენი რწმენისა შეეწიოს ყოველივე კეთილის შემეცნებას, რაც არის ჩვენში ქრისტესათვის."},"7":{"verse":7,"text":"ვინაიდან დიდი სიხარული და ნუგეში მოგვანიჭა შენმა სიყვარულმა, ძმაო, რადგანაც შენ გაამხნევე წმიდათა გული."},"8":{"verse":8,"text":"ამიტომ, თუმცა დიდი სითამამე მაქვს ქრისტეში, გიბრძანო შენ, რაც გმართებს,"},"9":{"verse":9,"text":"მაგრამ სიყვარულით უფრო გთხოვ, სხვა კი არა, მე - მხცოვანი პავლე, ხოლო აწ ქრისტე იესოს ტყვეც."},"10":{"verse":10,"text":"ჩემი შვილის ონისიმესათვის გთხოვ, რომელიც შემეძინა ტყვეობაში;"},"11":{"verse":11,"text":"ოდესღაც ურგები რომ იყო შენთვის, ხოლო აწ შენთვისაც სარგოა და ჩემთვისაც;"},"12":{"verse":12,"text":"გიგზავნი მას, ანუ ჩემს გულს."},"13":{"verse":13,"text":"მინდოდა გვერდით მყოლოდა იგი, რათა შენ ნაცვლად ჩემთვის გაეწია სამსახური ამ ვირთებაში, რასაც ვიტან სახარების გამო."},"14":{"verse":14,"text":"მაგრამ შენთან შეუთანხმებლად არაფრის ქმნა არ ვისურვე, რათა შენი სიკეთე იძულებითი კი არ ყოფილიყო, არამედ ნებსითი."},"15":{"verse":15,"text":"ვინ იცის, იქნებ დროებით იმიტომ დაგშორდა, რომ სამუდამოდ მიგეღო იგი."},"16":{"verse":16,"text":"მაგრამ უკვე არა როგორც მონა, არამედ მონაზე უმეტესი, საყვარელი ძმა, მეტადრე ჩემთვის და, მით უმეტეს, შენთვის, ხორციელადაც და უფლის მიერაც."},"17":{"verse":17,"text":"ასე რომ, თუ თანაზიარად მიგაჩნივარ, ისე მიიღე, თითქოს მე ვიყო."},"18":{"verse":18,"text":"ხოლო თუ რამე გაწყენინა, ან მართებს შენი, მე მომკითხე."},"19":{"verse":19,"text":"მე, პავლემ, დავწერე ჩემი ხელით: მე გადავიხდი, რათა არ გითხრა, რომ ამაზე მეტიც გმართებს ჩემი: თვით შენი თავი."},"20":{"verse":20,"text":"ჰო, ძმაო, შემეწიე უფალში, ახარე ჩემი გული უფალში."},"21":{"verse":21,"text":"შენს მორჩილებაში დარწმუნებულმა მოგწერე ეს, რადგანაც ვიცი, რომ უფრო მეტსაც შემისრულებ, ვიდრე მე გთხოვ."},"22":{"verse":22,"text":"ამასთანავე გამიმზადე ბინაც, რადგანაც იმედი მაქვს, რომ თქვენი ლოცვით მოგემადლებით."},"23":{"verse":23,"text":"მოგიკითხავენ ეპიფრასი, ჩემი თანა-ტყვე ქრისტე იესოში;"},"24":{"verse":24,"text":"მარკოზი, არისტარქე, დემასი და ლუკა, ჩემი თანაშემწენი."},"25":{"verse":25,"text":"მადლი ჩვენი უფლის იესო ქრისტესი თქვენს სულს. ამინ."}},"meta":{"connection":"kaOrth","book_number":640,"chapter_number":1,"previous_chapter":{"connection":"kaOrth","book_number":630,"chapter":3},"next_chapter":{"connection":"kaOrth","book_number":650,"chapter":1}}}