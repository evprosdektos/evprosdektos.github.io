{"chapter":{"1":{"verse":1,"text":"იქიდან წამოსულმა დაინახა კაცი, რომელიც ბრმა იყო დაბადებიდან."},"2":{"verse":2,"text":"მისმა მოწაფეებმა ჰკითხეს: რაბი, ვინ სცოდა? ამან თუ ამისმა მშობლებმა, ბრმა რომ დაიბადა?"},"3":{"verse":3,"text":"მიუგო იესომ: არც ამან სცოდა და არც ამისმა მშობლებმა, არამედ რათა გაცხადდნენ უფლის საქმენი მასში."},"4":{"verse":4,"text":"ჩვენ გვმართებს, სანამდის დღეა, ვაკეთოთ ჩემი მომავლინებლის საქმე; მოდის ღამე, როცა ვეღარავინ შესძლებს კეთებას."},"5":{"verse":5,"text":"სანამდის ამ ქვეყნადა ვარ, ქვეყნის ნათელი ვარ."},"6":{"verse":6,"text":"ეს რომ თქვა, მიწაზე დააფურთხა, ტალახი მოზილა ფურთხით, თვალებზე წაუსვა ბრმას"},"7":{"verse":7,"text":"და უთხრა: წადი და მოიბანე სილოამის (რაც თარგმნით ნიშნავს მოვლინებულს) აუზში. ისიც წავიდა, მოიბანა და მოვიდა თვალახელილი."},"8":{"verse":8,"text":"ხოლო მეზობლები და ისინი, ვისაც ადრე მათხოვრად მჯდომარე ეხილა იგი, ამბობდნენ: განა ეს არ არის, ვინც იჯდა და მათხოვრობდა?"},"9":{"verse":9,"text":"ერთნი ამბობდნენ: ეს არის; მეორენი: მას ჰგავსო; თვითონ კი ამბობდა: მე ვარ."},"10":{"verse":10,"text":"მაშინ ჰკითხეს: როგორ აგეხილა თვალი?"},"11":{"verse":11,"text":"მან კი მიუგო: კაცმა, რომელსაც ჰქვია იესო, ტალახი მოზილა, თვალებზე მცხო და მითხრა, სილოამს წადი და მოიბანეო. მეც წავედი, მოვიბანე და ამეხილა თვალი."},"12":{"verse":12,"text":"კვლავ ჰკითხეს: სად არის იგი? მან კი მიუგო: არ ვიცი."},"13":{"verse":13,"text":"და მიიყვანეს ყოფილი ბრმა ფარისეველებთან."},"14":{"verse":14,"text":"შაბათი იყო ის დღე, როცა ტალახი მოზილა იესომ და თვალი აუხილა."},"15":{"verse":15,"text":"ფარისევლებმაც ჰკითხეს, როგორ აეხილა თვალი, და უთხრა მათ: ტალახი დამადო თვალებზე, მოვიბანე და ვხედავ."},"16":{"verse":16,"text":"ზოგიერთი ფარისეველი ამბობდა: ის კაცი ღმრთისაგან არ არის, რაკიღა არ იცავს შაბათს, სხვები კი ამბობდნენ: როგორ შეუძლია ცოდვილ კაცს ამნაირ სასწაულთა მოხდენა? და იყო ცილობა მათ შორის."},"17":{"verse":17,"text":"კვლავ ჰკითხეს ბრმას: რას იტყვი მასზე, ვინც თვალი აგიხილა? ხოლო მან თქვა: წინასწარმეტყველია."},"18":{"verse":18,"text":"არ დაუჯერეს იუდეველებმა, რომ ბრმა იყო და შემდეგ აეხილა თვალი, სანამ არ უხმეს თვალახელილის მშობლებს"},"19":{"verse":19,"text":"და ჰკითხეს მათ: ეს არის თქვენი ძე, რომელზედაც ამბობთ, ბრმა დაიბადაო? მაშ, ახლა როგორღა ხედავს?"},"20":{"verse":20,"text":"მიუგეს მისმა მშობლებმა და უთხრეს: ჩვენ ვიცით, რომ ეს ჩვენი ძეა და ბრმა დაიბადა;"},"21":{"verse":21,"text":"მაგრამ ახლა როგორღა ხედავს, არ ვიცით, და არც ის ვიცით, ვინ აუხილა თვალი. თავად ჰკითხეთ, სრულწლოვანია; თავისას თვითონ იტყვის."},"22":{"verse":22,"text":"ასე თქვეს მისმა მშობლებმა, ვინაიდან იუდეველებისა ეშინოდათ, რადგანაც იუდეველებს პირი შეეკრათ: ვინც აღიარებს მას ქრისტედ, სინაგოგიდან მოვკვეთთო."},"23":{"verse":23,"text":"ამიტომაც თქვეს მისმა მშობლებმა: სრულწლოვანია, თავად ჰკითხეთო."},"24":{"verse":24,"text":"მეორედაც მოუხმეს იმ კაცს, რომელიც ბრმა იყო, და უთხრეს: მიაგე დიდება ღმერთს: ჩვენ ვიცით, რომ ის კაცი ცოდვილია."},"25":{"verse":25,"text":"ხოლო მან მიუგო და თქვა: ცოდვილია თუ არა, არ ვიცი: ერთი ეს ვიცი, რომ ბრმა ვიყავი და ახლა კი ვხედავ."},"26":{"verse":26,"text":"კვლავ ჰკითხეს: მაინც რა გიყო, როგორ აგიხილა თვალი?"},"27":{"verse":27,"text":"მიუგო მათ: აკი გითხარით და არ მისმინეთ; კიდევ რისი მოსმენა გნებავთ? ან იქნებ გსურთ დაემოწაფოთ?"},"28":{"verse":28,"text":"მათ კი გალანძღეს და უთხრეს: მისი მოწაფე შენა ხარ, ხოლო ჩვენ მოსეს მოწაფეები ვართ."},"29":{"verse":29,"text":"ჩვენ ვიცით, რომ მოსეს ელაპარაკა ღმერთი; ის კი, არ ვიცით, საიდან არის."},"30":{"verse":30,"text":"მიუგო კაცმა და უთხრა მათ: საკვირველი ის არის, რომ არ იცით, საიდან არის; მაგრამ მე კი ამიხილა თვალი."},"31":{"verse":31,"text":"ჩვენ ვიცით, რომ ღმერთი არ უსმენს ცოდვილებს; არამედ ვინც ღვთისმოსავია და ასრულებს ღმრთის ნებას, მას უსმენს."},"32":{"verse":32,"text":"სად გაგონილა, რომ ვინმეს თვალი აეხილოს ბრმადშობილისთვის?"},"33":{"verse":33,"text":"ღმრთისაგან რომ არ იყოს, ვერაფერსაც ვერ გახდებოდა."},"34":{"verse":34,"text":"მიუგეს მათ და უთხრეს: მთლიანად ცოდვებში შობილი ხარ და ჩვენ გვასწავლი? და გამოაგდეს იგი."},"35":{"verse":35,"text":"იესომ რომ გაიგო, გამოაგდესო, მონახა იგი და უთხრა: გწამს კაცის ძე?"},"36":{"verse":36,"text":"მიუგო მან და თქვა: ვინ არის, უფალო, რომ ვიწამო?"},"37":{"verse":37,"text":"უთხრა მას იესომ: შენ გინახავს იგი; ვინც გელაპარაკება, სწორედ ის არის."},"38":{"verse":38,"text":"ხოლო მან თქვა: მწამს, უფალო, და თაყვანი სცა მას."},"39":{"verse":39,"text":"იესომ უთხრა: განსასჯელად მოველ ამ ქვეყნად, რათა ბრმებმა იხილონ, მხედველნი კი ბრმებად იქცნენ."},"40":{"verse":40,"text":"ეს რომ გაიგონეს, მასთან მყოფმა ფარისევლებმა უთხრეს: ნუთუ ჩვენც ბრმები ვართ?"},"41":{"verse":41,"text":"უთხრა მათ იესომ: ბრმები რომ იყოთ, ცოდვაც არ გექნებოდათ; ახლა კი ამბობთ, ვხედავთო, და ცოდვაც თანა გაქვთ."}},"meta":{"connection":"kaOrth","book_number":500,"chapter_number":9,"previous_chapter":{"connection":"kaOrth","book_number":500,"chapter":8},"next_chapter":{"connection":"kaOrth","book_number":500,"chapter":10}}}