{"chapter":{"1":{"verse":1,"text":"ნუ შეძრწუნდება თქვენი გული; გწამდეთ ღმერთი და მიწამეთ მე."},"2":{"verse":2,"text":"მამაჩემის სახლში ბევრი სავანეა. ასე რომ არა, განა გეტყოდით, მივდივარ, რათა ადგილი გაგიმზადოთ-მეთქი?"},"3":{"verse":3,"text":"ხოლო როცა წავალ და ადგილს გაგიმზადებთ, კვლავ მოვალ და ჩემთან წაგიყვანთ, რათა, სადაც მე ვიქნები, თქვენც იქვე იყოთ."},"4":{"verse":4,"text":"ხოლო სადაც მე მივდივარ, თქვენ იცით ის გზა."},"5":{"verse":5,"text":"უთხრა მას თომამ: უფალო, არ ვიცით, სად მიდიხარ; როგორღა უნდა ვიცოდეთ გზა?"},"6":{"verse":6,"text":"უთხრა მას იესომ: მე ვარ გზა, ჭეშმარიტება და სიცოცხლე; ვერავინ მივა მამაჩემთან, თუ არა ჩემ მიერ."},"7":{"verse":7,"text":"მე რომ მიცნობდეთ, მამაჩემიც გეცნობებოდათ; ამიერიდან კი იცნობთ მას და გიხილავთ იგი."},"8":{"verse":8,"text":"ფილიპემ უთხრა: უფალო, გვიჩვენე მამა და საკმარისია ჩვენთვის."},"9":{"verse":9,"text":"უთხრა მას იესომ: რა ხანია თქვენთანა ვარ და ვერ მიცნობ, ფილიპე? ვინც მე მიხილა, მამაც იხილა; როგორღა ამბობ, მამა გვიჩვენეო?"},"10":{"verse":10,"text":"ნუთუ არა გწამს, რომ მე მამაში ვარ და მამა - ჩემში. სიტყვებს, რომლებსაც გეუბნებით, ჩემით როდი გეუბნებით, არამედ ჩემში მყოფი მამა აკეთებს საქმეს."},"11":{"verse":11,"text":"მერწმუნეთ, რომ მე მამაში ვარ, მამა კი - ჩემში; თუ არა და, ჩემს საქმეს მაინც ერწმუნეთ."},"12":{"verse":12,"text":"ჭეშმარიტად, ჭეშმარიტად გეუბნებით თქვენ: ვისაც მე ვწამვარ, საქმეს, რომელსაც მე ვაკეთებ, თვითონაც გააკეთებს, და მეტსაც გააკეთებს, ვინაიდან მე მამასთან მივალ."},"13":{"verse":13,"text":"რასაც ითხოვთ ჩემი სახელით, შეგისრულებთ, რათა იდიდოს მამა ძის მიერ."},"14":{"verse":14,"text":"რაც უნდა მთხოვოთ ჩემი სახელით, შეგისრულებთ."},"15":{"verse":15,"text":"თუ გიყვარვართ, დაიცავით ჩემი მცნებანი."},"16":{"verse":16,"text":"ვთხოვ მამას და მოგივლენთ სხვა ნუგეშისმცემელს, რათა იყოს თქვენთან უკუნისამდე, -"},"17":{"verse":17,"text":"ჭეშმარიტების სულს, რომელსაც ვერ შეიწყნარებს ქვეყანა, რადგანაც ვერ ხედავს და არ იცნობს მას, ხოლო თქვენ იცნობთ, ვინაიდან თქვენთანაა და თქვენში იქნება."},"18":{"verse":18,"text":"არ დაგტოვებთ ობლად; მოვალ თქვენთან."},"19":{"verse":19,"text":"ცოტაც და, ქვეყანა ვეღარ მიხილავს, თქვენ კი მიხილავთ. ვინაიდან ცოცხალი ვარ და თქვენც იცოცხლებთ."},"20":{"verse":20,"text":"იმ დღეს შეიცნობთ, რომ მე მამაში ვარ, თქვენ კი - ჩემში, ხოლო მე - თქვენში."},"21":{"verse":21,"text":"ვისაც აქვს ჩემი მცნებანი და იცავს მათ, მას ვუყვარვარ, ხოლო ვისაც მე ვუყვარვარ, შეიყვარებს მას მამაჩემი; მეც შევიყვარებ და ჩემს თავს გამოვუცხადებ მას."},"22":{"verse":22,"text":"უთხრა მას იუდამ, არა ისკარიოტელმა: უფალო, რა არის, რომ აპირებ ჩვენ გამოგვიცხადო თავი და არა ქვეყანას?"},"23":{"verse":23,"text":"მიუგო იესომ და უთხრა მას: ვისაც ვუყვარვარ, დაიცავს ჩემს სიტყვას, და მამაჩემი შეიყვარებს მას: ჩვენც მივალთ და მასთან დავივანებთ."},"24":{"verse":24,"text":"ვისაც არ ვუყვარვარ, არ იცავს ჩემს სიტყვებს; ხოლო სიტყვა, რომელსაც ისმენთ, ჩემი კი არ არის, არამედ ჩემი მომავლინებელი მამისა."},"25":{"verse":25,"text":"თქვენთან მყოფმა გითხარით ეს."},"26":{"verse":26,"text":"ხოლო ნუგეშისმცემელი, სული წმიდა, რომელსაც მამა მოავლენს ჩემი სახელით, გასწავლით და მოგაგონებთ ყველაფერს, რაც მე გითხარით."},"27":{"verse":27,"text":"მშვიდობას გიტოვებთ თქვენ, მშვიდობას ჩემსას გაძლევთ თქვენ: მაგრამ ისე კი არა, როგორც იძლევა ქვეყანა. ნუ შეკრთება თქვენი გული, ნურც შეშინდება."},"28":{"verse":28,"text":"ხომ გაიგონეთ, რაც გითხარით: მე მივდივარ და კვლავ მოვალ თქვენთან. რომ გიყვარდეთ, გაიხარებდით, რადგანაც ვთქვი: მამასთან მივდივარ-მეთქი. ვინაიდან მამა ჩემზე უმეტესია."},"29":{"verse":29,"text":"აწ გითხარით, ვიდრე ახდებოდეს, რათა ირწმუნოთ, როცა ახდება."},"30":{"verse":30,"text":"ბევრს ვეღარაფერს გეტყვით, რადგანაც მოდის ამ ქვეყნის მთავარი, და არაფერი აქვს ჩემში."},"31":{"verse":31,"text":"მაგრამ რათა გაიგოს ქვეყანამ, რომ მიყვარს მამა, და როგორც მამამ მამცნო, ისე ვაკეთებ: ადექით, წავიდეთ."}},"meta":{"connection":"kaOrth","book_number":500,"chapter_number":14,"previous_chapter":{"connection":"kaOrth","book_number":500,"chapter":13},"next_chapter":{"connection":"kaOrth","book_number":500,"chapter":15}}}