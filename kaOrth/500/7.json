{"chapter":{"1":{"verse":1,"text":"ამის შემდეგ იესო დადიოდა გალილეაში და არ უნდოდა იუდეაში ევლო, ვინაიდან იუდეველები მოსაკლავად ეძებდნენ მას."},"2":{"verse":2,"text":"მოახლოებული იყო იუდეველთა დღესასწაული, რომელსაც ჰქვია კარვობა."},"3":{"verse":3,"text":"და მისმა ძმებმა უთხრეს: გაეცალე აქაურობას და იუდეაში წადი, რათა შენმა მოწაფეებმაც იხილონ შენი ნაკეთები საქმენი."},"4":{"verse":4,"text":"ვინაიდან ფარულად არავინ აკეთებს რამეს, არამედ თავის გამოჩენას ცდილობს. თუ ყოველივე ამას აკეთებ, გამოუცხადე ქვეყანას შენი თავი."},"5":{"verse":5,"text":"ვინაიდან მის ძმებსაც კი არ სწამდათ მისი."},"6":{"verse":6,"text":"და უთხრა მათ იესომ: ჩემი დრო ჯერ კიდევ არ დამდგარა, თქვენი დრო კი ყოველთვის მზად არის."},"7":{"verse":7,"text":"თქვენ ვერ მოგიძულებთ ქვეყანა, ხოლო მე ვძულვარ, ვინაიდან ვმოწმობ იმას, რომ ბოროტნი არიან მისი საქმენი."},"8":{"verse":8,"text":"თქვენ ადით ამ დღესასწაულზე, მე კი ამ დღესასწაულზე არ ავალ, ვინაიდან ჯერ კიდევ არ გასრულებულა ჩემი ჟამი."},"9":{"verse":9,"text":"ეს უთხრა მათ და გალილეაში დარჩა."},"10":{"verse":10,"text":"მაგრამ, როცა მისი ძმები ავიდნენ, თვითონაც ავიდა დღესასწაულზე; მხოლოდ გაცხადებულად კი არა, არამედ ფარულად."},"11":{"verse":11,"text":"იუდეველები კი ეძებდნენ დღესასწაულზე და ამბობდნენ, სად არისო?"},"12":{"verse":12,"text":"და იყო მასზე დიდი მითქმა-მოთქმა ხალხში; ერთნი ამტკიცებდნენ, კეთილიაო, მეორენი კი ამბობდნენ: არა, მხოლოდ ხალხს აცდუნებსო."},"13":{"verse":13,"text":"თუმცა იუდეველების შიშით აშკარად ვერავინ ლაპარაკობდა მასზე."},"14":{"verse":14,"text":"მაგრამ შუა დღესასწაულზე შევიდა იესო ტაძარში და ასწავლიდა."},"15":{"verse":15,"text":"უკვირდათ იუდეველებს და ამბობდნენ: ნუთუ უსწავლელად იცის წერილი?"},"16":{"verse":16,"text":"მიუგო იესომ და უთხრა მათ: ჩემი მოძღვრება ჩემი კი არ არის, არამედ ჩემი მომავლინებლისა."},"17":{"verse":17,"text":"ვისაც სურს აღასრულოს მისი ნება, შეიცნობს, ვისია ეს მოძღვრება: ღმრთისაგან არის თუ ჩემით ვლაპარაკობ."},"18":{"verse":18,"text":"ვინც თავისით ლაპარაკობს, საკუთარ დიდებას ეძებს, ხოლო ვინც თავისი მომავლინებლის დიდებას ეძებს, ჭეშმარიტია, და უსამართლობა არ არის მასში."},"19":{"verse":19,"text":"განა მოსემ არ მოგცათ რჯული? მაგრამ არცერთი თქვენგანი არ იცავს რჯულს. რად მეძებთ მე მოსაკლავად?"},"20":{"verse":20,"text":"მიუგო ხალხმა და თქვა: ეშმაკეული ხარ; ვინ გეძებს მოსაკლავად?"},"21":{"verse":21,"text":"მიუგო იესომ და უთხრა მათ: ერთი საქმე ვქმენ და ყველას გიკვირთ."},"22":{"verse":22,"text":"მოსემ მოგცათ წინადაცვეთა (თუმცა მოსემ კი არა, მამებმა მოგცეს) და შაბათ დღეს წინადაცვეთთ კაცს."},"23":{"verse":23,"text":"თუ კაცი წინდაცვეთას იღებს შაბათს, რათა არ დაირღვეს მოსეს რჯული, რაღა ჩემზე მრისხანებთ იმის გამო, რომ სულაც განვკურნე კაცი შაბათს?"},"24":{"verse":24,"text":"იმის მიხედვით ნუკი სჯით, რაც გეჩვენებათ, არამედ მართალი მსჯავრით განსაჯეთ."},"25":{"verse":25,"text":"ხოლო ზოგიერთი იერუსალიმელი ამბობდა: ეს ხომ არ არის, ვისაც მოსაკლავად ეძებენ?"},"26":{"verse":26,"text":"აჰა, აშკარად ლაპარაკობს და არაფერს ეუბნებიან. ნუთუ მართლა ცნეს მთავრებმა, რომ ეს არის ჭეშმარიტი ქრისტე?"},"27":{"verse":27,"text":"მაგრამ ჩვენ ხომ ვიცით, სადაურია; ქრისტე კი, როდესაც მოვა, არავის ეცოდინება, საიდან არის."},"28":{"verse":28,"text":"მაშინ იესომ, ტაძარში რომ ასწავლიდა, შეღაღადა და თქვა: მეც მიცნობთ და ისიც იცით, სადაური ვარ; მაგრამ ჩემით კი არ მოვსულვარ, არამედ ჭეშმარიტია ჩემი მომავლინებელი, რომელსაც თქვენ არ იცნობთ."},"29":{"verse":29,"text":"მე კი ვიცნობ, ვინაიდან მისგან ვარ და მან მომავლინა."},"30":{"verse":30,"text":"ამიტომ ეძებდნენ შესაპყრობად, მაგრამ ვერავინ დაადო ხელი, ვინაიდან ჯერ კიდევ არ მოსულიყო მისი ჟამი."},"31":{"verse":31,"text":"ხალხში მრავალმა იწამა იგი და თქვა: როდესაც ქრისტე მოვა, ნუთუ იმაზე მეტ სასწაულს მოახდენს, რაც ამან მოახდინა?"},"32":{"verse":32,"text":"ეს მითქმა-მოთქმა რომ გაიგონეს ხალხში, ფარისეველებმა და მღვდელმთავრებმა მსახურები გაგზავნეს მის შესაპყრობად."},"33":{"verse":33,"text":"ხოლო იესომ თქვა: ცოტა ხანსაც დავყოფ თქვენთან და ჩემს მომავლინებელს მივუბრუნდები."},"34":{"verse":34,"text":"ძებნას დამიწყებთ და ვერ მიპოვით, ვინაიდან სადაც მე ვიქნები, ვერ მოხვალთ იქ."},"35":{"verse":35,"text":"ხოლო იუდეველები ერთმანეთს ეუბნებოდნენ: სად უნდა წავიდეს, რომ ვერ ვიპოვოთ? იქნებ ბერძენთა შორის განთესილებში აპირებს წასვლას, რათა ასწავლოს ბერძნებს?"},"36":{"verse":36,"text":"ან რას ნიშნავს მის მიერ ნათქვამი სიტყვა: ძებნას დამიწყებთ და ვერ მიპოვით, ვინაიდან სადაც მე ვიქნები, ვერ მოხვალთო."},"37":{"verse":37,"text":"ხოლო დღესასწაულის უკანასკნელ, დიდ დღეს ადგა იესო, შეღაღადა და თქვა: ვისაც სწყურია, მოვიდეს ჩემთან და შესვას."},"38":{"verse":38,"text":"ვისაც სწამს ჩემი, როგორც ამბობს წერილი, მისი მუცლიდან წარმოდინდებიან ცოცხალი წყლის მდინარენი."},"39":{"verse":39,"text":"ესა თქვა სულზე, მის მორწმუნეებს რომ უნდა მიეღოთ, ვინაიდან ჯერ კიდევ არ იყო მათზე სული, რადგან ჯერ კიდევ არ განდიდებულიყო იესო."},"40":{"verse":40,"text":"ამის გაგონებაზე ბევრმა თქვა ხალხში: ჭეშმარიტად ეს არის წინასწარმეტყველი."},"41":{"verse":41,"text":"მეორენი ამბობდნენ: ეს არის ქრისტე; სხვები კი კითხულობენ: განა ქრისტე გალილეიდან მოვა?"},"42":{"verse":42,"text":"წერილი ხომ ამბობს, რომ ქრისტე დავითის მოდგმიდან და ბეთლემიდან, ანუ იმ ადგილიდან მოვა, საიდანაც იყო დავითი."},"43":{"verse":43,"text":"და მის გამო დიდი ცილობა ატყდა ხალხში."},"44":{"verse":44,"text":"ზოგიერთს მისი შეპყრობა სურდა, მაგრამ ვერავინ დაადო ხელი."},"45":{"verse":45,"text":"მაშინ მივიდნენ მსახურები მღვდელმთავრებსა და ფარისევლებთან, ხოლო მათ უთხრეს: რატომ არ მოიყვანეთ იგი?"},"46":{"verse":46,"text":"მსახურებმა მიუგეს: არასოდეს კაცს არ ულაპარაკია ისე, როგორც ლაპარაკობს ეს კაცი."},"47":{"verse":47,"text":"ფარისევლებმა უთხრეს მათ: ნუთუ თქვენც გაცდუნათ?"},"48":{"verse":48,"text":"ნუთუ მთავართაგან ან ფარისეველთაგან ვინმემ ირწმუნა მისი?"},"49":{"verse":49,"text":"მაგრამ ეს ხალხი, რომელმაც არ იცის რჯული, დაწყევლილია."},"50":{"verse":50,"text":"უთხრა მათ ნიკოდემემ, რომელიც ღამით მივიდა მასთან, და თვითონაც ერთი მათგანი იყო:"},"51":{"verse":51,"text":"განა ჩვენი რჯული განსჯის კაცს, თუ წინასწარ არ მოუსმინა და გაიგო, რა ჩაიდინა?"},"52":{"verse":52,"text":"მიუგეს და უთხრეს: იქნებ შენც გალილეველი ხარ? გამოიკვლიე და ნახე, რომ გალილეიდან არასოდეს აღმდგარა წინასწარმეტყველი."},"53":{"verse":53,"text":"და ყველანი თავიანთ სახლებში წავიდ-წამოვიდნენ."}},"meta":{"connection":"kaOrth","book_number":500,"chapter_number":7,"previous_chapter":{"connection":"kaOrth","book_number":500,"chapter":6},"next_chapter":{"connection":"kaOrth","book_number":500,"chapter":8}}}