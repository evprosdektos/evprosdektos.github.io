{"chapter":{"1":{"verse":1,"text":"ეს გითხარით, რათა არ შეცდეთ."},"2":{"verse":2,"text":"გამოგყრიან სინაგოგებიდან; აჰა, მოდის დრო, როცა თქვენს ყველა მკვლელს ეგონება, რომ ამით ემსახურება ღმერთს."},"3":{"verse":3,"text":"ამას იზამენ იმიტომ, რომ ვერც მამა იცნეს და ვერც მე."},"4":{"verse":4,"text":"მაგრამ ეს გითხარით, რათა, როცა მოაწევს ჟამი, გაიხსენოთ, რომ ეს გითხარით; თავიდანვე კი არ მითქვამს, ვინაიდან თქვენთან ვიყავი."},"5":{"verse":5,"text":"ხოლო ახლა ჩემს მომავლინებელთან მივდივარ და არცერთი თქვენგანი არ მეკითხება, სად მიდიხარო."},"6":{"verse":6,"text":"თუმცა, ეს რომ გითხარით, მწუხარებით აღივსო თქვენი გული."},"7":{"verse":7,"text":"მაგრამ ჭეშმარიტებას გეუბნებით: გირჩევნიათ, რომ მე წავიდე; რადგანაც, თუ არ წავალ, არ მოვა თქვენთან ნუგეშისმცემელი, ხოლო თუ წავალ, მოგივლენთ მას."},"8":{"verse":8,"text":"და როცა მოვა, ამხილებს ქვეყანას ცოდვის, სიმართლისა და განკითხვისათვის:"},"9":{"verse":9,"text":"ცოდვისათვის, რადგანაც არ მიწამეს."},"10":{"verse":10,"text":"სიმართლისათვის, რადგანაც მამასთან მივდივარ და ვეღარ მიხილავთ."},"11":{"verse":11,"text":"განკითხვისათვის, რადგანაც ამ ქვეყნის მთავარი უკვე განკითხულია."},"12":{"verse":12,"text":"კიდევ ბევრი რამ მაქვს თქვენთვის სათქმელი, მაგრამ ამჟამად ვეღარ იტვირთავთ."},"13":{"verse":13,"text":"ხოლო როდესაც მოვა იგი, ჭეშმარიტების სული, წაგიძღვებათ ყოველი ჭეშმარიტებისაკენ; ვინაიდან თავისით კი არ ილაპარაკებს, არამედ რასაც მოისმენს, იმას იტყვის, და მომავალს გაუწყებთ თქვენ."},"14":{"verse":14,"text":"ის განმადიდებს, რადგანაც ჩემგან მიიღებს და თქვენ გაუწყებთ."},"15":{"verse":15,"text":"ყველაფერი, რაც აქვს მამას, ჩემია; ამიტომაც ვთქვი, ჩემგან მიიღებს და თქვენ გაუწყებთ-მეთქი."},"16":{"verse":16,"text":"ცოტაც და, ვეღარ მიხილავთ: კიდევ ცოტაც და, მიხილავთ, რადგანაც მამასთან მივდივარ."},"17":{"verse":17,"text":"ხოლო ზოგიერთმა მისმა მოწაფემ ერთმანეთს უთხრა: ამას რას გვეუბნება: ცოტაც და, ვეღარ მიხილავთ; კიდევ ცოტაც, და მიხილავთ, რადგანაც მამასთან მივდივარო?"},"18":{"verse":18,"text":"ასე ამბობდნენ: ამას რას ამბობს: ცოტაც? ვერ გაგვიგია, რას ამბობს."},"19":{"verse":19,"text":"იესო მიხვდა, რომ შეკითხვა სურდათ, და უთხრა მათ: იმისთვის ეკითხებით ერთმანეთს, რომ ვთქვი: ცოტაც და, ვეღარ მიხილავთ; კიდევ ცოტაც, და მიხილავთ-მეთქი?"},"20":{"verse":20,"text":"ჭეშმარიტად, ჭეშმარიტად გეუბნებით თქვენ: იტირებთ და ივაგლახებთ, ქვეყანა კი იხარებს; დამწუხრდებით, მაგრამ წუხილი სიხარულად გექცევათ."},"21":{"verse":21,"text":"ქალი შობისას წუხს, ვინაიდან მოაწია იმისმა ჟამმა; მაგრამ ყრმას რომ შობს, სიხარულისგან აღარ ახსოვს ტანჯვა, რადგანაც ადამიანი იშვა ამქვეყნად."},"22":{"verse":22,"text":"თქვენც ასევე მწუხარენი ხართ ახლა; მაგრამ კვლავ გიხილავთ, გაიხარებს თქვენი გული და ვეღარავინ წაგართმევთ თქვენს სიხარულს."},"23":{"verse":23,"text":"ხოლო იმ დღეს ნურაფერს მკითხავთ; ჭეშმარიტად, ჭეშმარიტად გეუბნებით თქვენ: რაც უნდა სთხოვოთ მამას ჩემი სახელით, მოგცემთ თქვენ."},"24":{"verse":24,"text":"აქამდე არაფერი გითხოვიათ ჩემი სახელით; ითხოვეთ და მიიღებთ, რათა სრულ იყოს თქვენი სიხარული."},"25":{"verse":25,"text":"აქამდე იგავებით გელაპარაკებოდით, მაგრამ მოდის დრო, როცა იგავებით კი აღარ გელაპარაკებით, არამედ გაცხადებულად გაუწყებთ მამის შესახებ."},"26":{"verse":26,"text":"იმ დღეს შესთხოვთ ჩემი სახელით, და არ გეუბნებით, რომ მე ვთხოვ მამას თქვენთვის."},"27":{"verse":27,"text":"რადგან თვით მამას უყვარხართ, ვინაიდან მე შემიყვარეთ და ირწმუნეთ, რომ ღმრთისაგან გამოვედი."},"28":{"verse":28,"text":"მამისაგან გამოვედი და ქვეყნად მოვედი; კვლავ ვტოვებ ქვეყანას და მამასთან მივალ."},"29":{"verse":29,"text":"მისმა მოწაფეებმა უთხრეს: აი, ახლა კი ცხადად გველაპარაკები და არავითარ იგავს აღარ ამბობ."},"30":{"verse":30,"text":"ახლა კი ვიცით, რომ ყველაფერი იცი; და არ გჭირდება, რომ ვინმემ გკითხოს; ამიტომაც გვწამს, რომ ღმრთისაგან გამოხვედი."},"31":{"verse":31,"text":"მიუგო მათ იესომ: ახლა კი გწამთ?"},"32":{"verse":32,"text":"აჰა, მოდის ჟამი და მოვიდა კიდეც, როცა სათითაოდ გაიფანტებით და მარტო დამტოვებთ; მაგრამ არა ვარ მარტო, რადგანაც მამა ჩემთანაა."},"33":{"verse":33,"text":"ეს გითხარით, რათა მშვიდობა გქონდეთ ჩემში. ჭირი არ დაგელევათ ამ ქვეყნად, მაგრამ გამხნევდით: მე ვძლიე ქვეყანას."}},"meta":{"connection":"kaOrth","book_number":500,"chapter_number":16,"previous_chapter":{"connection":"kaOrth","book_number":500,"chapter":15},"next_chapter":{"connection":"kaOrth","book_number":500,"chapter":17}}}