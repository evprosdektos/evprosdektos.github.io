{"chapter":{"1":{"verse":1,"text":"მესამე დღეს ქორწილი იყო გალილეის კანაში, და იყო იქ იესოს დედა."},"2":{"verse":2,"text":"იესო და მისი მოწაფეებიც მიწვეულნი იყვნენ ქორწილში."},"3":{"verse":3,"text":"და რაკი ღვინო შემოაკლდათ, იესოს დედამ უთხრა მას: ღვინო არა აქვთ."},"4":{"verse":4,"text":"ხოლო იესომ მიუგო: მერედა, რა ჩემი და შენი საქმეა, დედაო? ჯერ კიდევ არ დამდგარა ჩემი საათი."},"5":{"verse":5,"text":"დედამისმა უთხრა მსახურებს: რასაც გეტყვით, აღასრულეთო."},"6":{"verse":6,"text":"იყო იქ ექვსი ქვის კასრი, იუდეველთა განწმენდის ჩვეულებისამებრ დადგმული, რომლებშიაც ჩადიოდა ორი თუ სამი საწყაო."},"7":{"verse":7,"text":"უთხრა მათ იესომ: აავსეთ კასრები წყლით; და მათაც აავსეს პირთამდე."},"8":{"verse":8,"text":"კვლავ უთხრა მათ: ახლა კი ამოიღეთ და მიართვით თამადას. და მიართვეს."},"9":{"verse":9,"text":"როცა თამადამ გემო გაუსინჯა ღვინოდ ქცეულ წყალს (თუმცა მან არ იცოდა, როგორ მოხდა ეს: იცოდნენ მხოლოდ მსახურებმა, რომლებმაც ამოიღეს წყალი), მოუხმო სიძეს."},"10":{"verse":10,"text":"და უთხრა: ყველა კაცი ჯერ უკეთეს ღვინოს ჩამოდგამს, ხოლო როცა დათვრებიან, უარესს; შენ კი უკეთესი ღვინო აქამდე შემოგინახავს."},"11":{"verse":11,"text":"ასე დაუდო დასაბამი იესომ სასწაულებს გალილეის კანაში და გამოავლინა დიდება თვისი. და იწამეს იგი მისმა მოწაფეებმა."},"12":{"verse":12,"text":"ამის შემდეგ ჩავიდა იესო კაპერნაუმს დედამისთან, თავის ძმებსა და მოწაფეებთან ერთად, და რამდენიმე დღე დარჩა იქ."},"13":{"verse":13,"text":"ახლოვდებოდა იუდეველთა პასექი, და ავიდა იესო იერუსალიმს."},"14":{"verse":14,"text":"ნახა ტაძარში ხარებით, ცხვრებითა და მტრედებით მოვაჭრენი და მსხდომარე მეკერმენი."},"15":{"verse":15,"text":"დაწნა საბლისგან შოლტი და გამორეკა ტაძრიდან ყველა, აგრეთვე ხარები და ცხვრები; მიმოფანტა მეკერმეთა ფული და ააყირავა მათი დახლები."},"16":{"verse":16,"text":"მტრედებით მოვაჭრეებს კი უთხრა: გაიყვანეთ ეგენი აქედან და ნუ აქცევთ მამაჩემის სახლს სავაჭრო სახლად."},"17":{"verse":17,"text":"მაშინ გაახსენდათ მის მოწაფეებს, რომ დაწერილია: შენი სახლის შური მჭამს მე."},"18":{"verse":18,"text":"მიუგეს იუდეველებმა და უთხრეს მას: რა სასწაულით გვიჩვენებ, რომ შეგიძლია ამისი ქმნა?"},"19":{"verse":19,"text":"ხოლო იესომ პასუხად თქვა: დაანგრიეთ ეს ტაძარი და სამ დღეში აღვადგენ მას."},"20":{"verse":20,"text":"იუდეველებმა უთხრეს: ეს ტაძარი ორმოცდაექვს წელს შენდებოდა და შენ სამ დღეში აღადგენ მას?"},"21":{"verse":21,"text":"მაგრამ ის გულისხმობდა თავისი სხეულის ტაძარს."},"22":{"verse":22,"text":"ხოლო როდესაც მკვდრეთით აღდგა, გაახსენდათ მის მოწაფეებს, რომ ამას ამბობდა, და ირწმუნეს წერილიც და იესოს სიტყვაც."},"23":{"verse":23,"text":"იერუსალიმში, პასექის დღესასწაულზე ყოფნისას, ბევრმა იწამა მისი სახელი, ვინაიდან ხედავდნენ სასწაულებს, რომლებსაც ახდენდა იგი."},"24":{"verse":24,"text":"მაგრამ თვით იესოს კი არ სწამდა მათი, ვინაიდან კარგად იცნობდა ყველას."},"25":{"verse":25,"text":"და არ სჭირდებოდა ვისიმე მოწმობა ადამიანზე, ვინაიდან თვითონ იცოდა, რა იყო ადამიანში."}},"meta":{"connection":"kaOrth","book_number":500,"chapter_number":2,"previous_chapter":{"connection":"kaOrth","book_number":500,"chapter":1},"next_chapter":{"connection":"kaOrth","book_number":500,"chapter":3}}}