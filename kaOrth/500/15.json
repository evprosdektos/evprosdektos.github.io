{"chapter":{"1":{"verse":1,"text":"მე ვარ ვაზი ჭეშმარიტი, და მამაჩემი მევენახეა."},"2":{"verse":2,"text":"ჩემს ყველა ლერწს, რომელსაც არ გამოაქვს ნაყოფი, მოჭრის, და ყველას, რომელსაც გამოაქვს ნაყოფი, გაწმენდს, რათა მეტი მოისხას."},"3":{"verse":3,"text":"თქვენ კი უკვე გაწმენდილნი ხართ სიტყვით, რომელიც გითხარით."},"4":{"verse":4,"text":"დარჩით ჩემში და მე დავრჩები თქვენში. როგორც ლერწი თავისთავად ვერ გამოიღებს ნაყოფს, თუკი არ შერჩა ვაზს, ასევე თქვენც, თუკი არ დარჩებით ჩემში."},"5":{"verse":5,"text":"მე ვარ ვაზი, ხოლო თქვენ ლერწები ხართ, ვინც ჩემში რჩება, ხოლო მე მასში, დიდძალი ნაყოფი გამოაქვს; ვინაიდან უჩემოდ არაფრის ქმნა არ შეგიძლიათ."},"6":{"verse":6,"text":"ვინც არ დარჩება ჩემში, ლერწამივით გადაიგდება და გახმება; შემდეგ კი აგროვებენ, ცეცხლში ყრიან და იწვის."},"7":{"verse":7,"text":"თუ დარჩებით ჩემში და ჩემი სიტყვები დარჩება თქვენში, ყველაფერი, რასაც ისურვებთ, ითხოვეთ და გექნებათ."},"8":{"verse":8,"text":"ამით იდიდება მამაჩემი, თუ გამოიღებთ უხვ ნაყოფს და იქნებით ჩემი მოწაფენი."},"9":{"verse":9,"text":"როგორც შემიყვარა მე მამამ, მეც ასევე შეგიყვარეთ თქვენ; დარჩით ჩემს სიყვარულში."},"10":{"verse":10,"text":"თუ დაიცავთ ჩემს მცნებებს, დარჩებით ჩემს სიყვარულში; როგორც მე დავიცავი მამაჩემის მცნებანი და ვრჩები მის სიყვარულში."},"11":{"verse":11,"text":"ეს გითხარით, რათა ჩემი სიხარული თქვენში დარჩეს და სრულ იყოს თქვენი სიხარული."},"12":{"verse":12,"text":"ეს არის ჩემი მცნება, რათა გიყვარდეთ ერთმანეთი, როგორც მე შეგიყვარეთ თქვენ."},"13":{"verse":13,"text":"არავისა აქვს იმაზე დიდი სიყვარული, ვინც სულს დადებს თავისი მეგობრისთვის."},"14":{"verse":14,"text":"თქვენ ჩემი მეგობრები ხართ, თუ ასრულებთ იმას, რაც გამცნეთ."},"15":{"verse":15,"text":"უკვე აღარ გიწოდებთ მონებს, ვინაიდან მონამ არ იცის, რას აკეთებს მისი ბატონი; არამედ მეგობრებს გიწოდებთ, რადგანაც გაუწყეთ ყველაფერი, რაც მსმენია მამაჩემისგან."},"16":{"verse":16,"text":"თქვენ კი არ აგირჩევივართ, არამედ მე აგირჩიეთ და დაგიდგინეთ, რათა წახვიდეთ და ნაყოფი გამოიღოთ, და დარჩეს თქვენი ნაყოფი; რათა მამამ მოგცეთ ის, რასაც ჩემი სახელით სთხოვთ."},"17":{"verse":17,"text":"ამას გიდებთ მცნებად, რათა გიყვარდეთ ერთმანეთი."},"18":{"verse":18,"text":"თუ ქვეყანას სძულხართ, იცოდეთ, რომ მე მომიძულა უწინ."},"19":{"verse":19,"text":"ამ ქვეყნისანი რომ იყოთ, ქვეყანას ეყვარებოდა თვისნი; მაგრამ რაკი ამ ქვეყნისანი არა ხართ, არამედ მე გამოგარჩიეთ ქვეყნისაგან, ამიტომაც სძულხართ ქვეყანას."},"20":{"verse":20,"text":"გაიხსენეთ სიტყვა, რომელიც გითხარით: არ არის მონა, თავის ბატონზე უმეტესი. მე თუ მდევნიდნენ, თქვენც დაგიწყებენ დევნას; თუ დაიცვეს ჩემი სიტყვა, თქვენსასაც დაიცავენ."},"21":{"verse":21,"text":"ხოლო ყოველივე ამას შეგამთხვევენ ჩემი სახელის გამო, ვინაიდან არ იცნობენ ჩემს მომავლინებელს."},"22":{"verse":22,"text":"რომ არ მოვსულიყავი და არ მეთქვა მათთვის, არ ექნებოდათ ცოდვა, ახლა კი არა აქვთ მიტევება თავიანთი ცოდვისათვის."},"23":{"verse":23,"text":"ჩემს მოძულეს მამაჩემიც სძულს."},"24":{"verse":24,"text":"რომ არ მექმნა მათ შორის საქმენი, სხვას რომ არავის უქმნია; არ ექნებოდათ ცოდვა; ახლა კი მიხილეს და მომიძულეს მეცა და მამაჩემიც."},"25":{"verse":25,"text":"რათა აღსრულდეს მათს რჯულში დაწერილი სიტყვა: მომიძულეს მე უმიზეზოდ."},"26":{"verse":26,"text":"ხოლო როდესაც მოვა ნუგეშისმცემელი, რომელსაც მოგივლენთ მამის მიერ, - ჭეშმარიტების სული, რომელიც გამოდის მამისაგან, ის იმოწმებს ჩემთვის."},"27":{"verse":27,"text":"და თქვენც მოწმენი იქნებით, ვინაიდან იმთავითვე ჩემთანა ხართ."}},"meta":{"connection":"kaOrth","book_number":500,"chapter_number":15,"previous_chapter":{"connection":"kaOrth","book_number":500,"chapter":14},"next_chapter":{"connection":"kaOrth","book_number":500,"chapter":16}}}