{"chapter":{"1":{"verse":1,"text":"დასაბამიდან იყო სიტყვა, და სიტყვა იყო ღმერთთან და ღმერთი იყო სიტყვა."},"2":{"verse":2,"text":"ის იყო დასაბამიდან ღმერთთან."},"3":{"verse":3,"text":"ყველაფერი მის მიერ შეიქმნა, და უმისოდ არაფერი შექმნილა, რაც კი შეიქმნა."},"4":{"verse":4,"text":"მასში იყო სიცოცხლე, და სიცოცხლე იყო ნათელი კაცთა."},"5":{"verse":5,"text":"ნათელი ბნელში ნათობს და ბნელმა იგი ვერ მოიცვა."},"6":{"verse":6,"text":"იყო კაცი, მოვლინებული ღმერთის მიერ, და სახელი მისი იოანე."},"7":{"verse":7,"text":"ის მოვიდა სამოწმებლად, რათა ემოწმებინა ნათლისათვის და, ამრიგად, ყველას ერწმუნა მისგან."},"8":{"verse":8,"text":"არ იყო ის ნათელი, არამედ რათა ემოწმებინა ნათლისათვის."},"9":{"verse":9,"text":"იყო ნათელი ჭეშმარიტი, რომელიც გაანათლებს ყველა კაცს, მომავალს ქვეყნად."},"10":{"verse":10,"text":"ამ ქვეყნად იყო და ქვეყანა მის მიერ შეიქმნა, და ქვეყანამ ვერ იცნო იგი."},"11":{"verse":11,"text":"თავისიანებთან მოვიდა და თავისიანებმა არ შეიწყნარეს."},"12":{"verse":12,"text":"ხოლო ყველას, ვინც შეიწყნარა იგი, მისცა ხელმწიფება ღმრთის შვილებად წოდებულიყვნენ; ყველას, ვისაც სწამს მისი სახელი;"},"13":{"verse":13,"text":"და ვინც არა სისხლისაგან, არა ხორცის ნებისაგან, არა მამაკაცის ნებისაგან, არამედ ღმრთისაგან იშვნენ."},"14":{"verse":14,"text":"სიტყვა ხორცად იქცა და დაემკვიდრა ჩვენ შორის, მადლითა და ჭეშმარიტებით სავსე. და ვიხილეთ დიდება მისი, დიდება მხოლოდშობილისა მამის მიერ."},"15":{"verse":15,"text":"იოანე მოწმობს მისთვის და ღაღადით ამბობს: ეს არის იგი, ვისთვისაც ვთქვი: ჩემ შემდეგ მომავალი ჩემი წინამორბედია, ვინაიდან ჩემზე უწინარეს იყო."},"16":{"verse":16,"text":"და მისი სავსებისგან ყველამ მივიღეთ მადლი მადლისა წილ."},"17":{"verse":17,"text":"რადგან რჯული მოსეს მიერ მოგვეცა, ხოლო მადლი და ჭეშმარიტება იესო ქრისტეს მიერ იქმნა."},"18":{"verse":18,"text":"ღმერთი არავის არასოდეს უხილავს: მხოლოდშობილმა ძემ, რომელიც იყო მამის წიაღში, მან გაგვიცხადა."},"19":{"verse":19,"text":"ეს არის მოწმობა იოანესი, როცა იუდეველებმა იერუსალიმიდან წარგზავნეს მღვდლები და ლევიტელნი, რათა ეკითხათ მისთვის: ვინა ხარ შენ?"},"20":{"verse":20,"text":"და აღიარა, როდი უარყო; დიახ, აღიარა: მე არა ვარ ქრისტე."},"21":{"verse":21,"text":"ჰკითხეს: მაშ, ვინ? ელია ხარ? და თქვა: არა ვარ. წინასწარმეტყველი ხარ? და მიუგო: არა."},"22":{"verse":22,"text":"მაშინ უთხრეს: მაინც ვინა ხარ? რათა პასუხი გავცეთ ჩვენს წარმომგზავნელთ: რას იტყვი შენზე?"},"23":{"verse":23,"text":"მან თქვა: მე ვარ ხმა უდაბნოში მღაღადებლისა: გაამზადეთ გზა უფლისა, როგორც ბრძანა ესაია წინასწარმეტყველმა."},"24":{"verse":24,"text":"ხოლო წარმოგზავნილნი ფარისეველთაგანნი იყვნენ."},"25":{"verse":25,"text":"და ჰკითხეს მას: მაშ, რატომ სცემ ნათელს, თუკი არც ქრისტე ხარ, არც ელია და არც წინასწარმეტყველი?"},"26":{"verse":26,"text":"მიუგო იოანემ და უთხრა მათ: მე ნათელს ვცემ წყლით, მაგრამ თქვენ შორის დგას იგი, ვისაც არ იცნობთ."},"27":{"verse":27,"text":"ის არის ჩემ შემდეგ მომავალი, რომელიც ჩემზე უწინარეს იყო; და მე იმის ღირსიც არა ვარ, რომ შევუხსნა ხამლის საკვრელი."},"28":{"verse":28,"text":"ეს ხდებოდა ბეთაბარაში, იორდანეს გაღმა, სადაც ნათელს სცემდა იოანე."},"29":{"verse":29,"text":"მეორე დღეს დაინახა მისკენ მომავალი იესო და თქვა: აჰა, ტარიგი ღმრთისა, რომელიც იტვირთავს ქვეყნის ცოდვებს."},"30":{"verse":30,"text":"ეს არის, ვისთვისაც ვთქვი: ჩემს უკან მოდის კაცი, რომელიც ჩემი წინამორბედია, ვინაიდან ჩემზე უწინარეს იყო."},"31":{"verse":31,"text":"მე არ ვიცნობდი მას, მაგრამ რათა მოვლენოდა ისრაელს, სწორედ ამისთვის მოვედი წყლით ნათლის ცემად."},"32":{"verse":32,"text":"მაშინ იმოწმა იოანემ და თქვა: ვიხილე სული, მტრედივით გადმომავალი და დავანებული მასზე."},"33":{"verse":33,"text":"მე არ ვიცნობდი მას, მაგრამ ჩემმა მომავლინებელმა წყლით ნათლის ცემად, მითხრა: ვისზედაც იხილავ სულს გადმომავალს და დავანებულს მასზე, სწორედ იგია სულით წმიდით ნათლისმცემელი."},"34":{"verse":34,"text":"მე ვიხილე და ვიმოწმე, რომ ეს არის ძე ღმრთისა."},"35":{"verse":35,"text":"მეორე დღეს კვლავ იდგა იოანე თავის ორ მოწაფესთან ერთად."},"36":{"verse":36,"text":"დაინახა მომავალი იესო და თქვა: აჰა, ტარიგი ღმრთისა."},"37":{"verse":37,"text":"ამის გაგონებაზე ორივე მოწაფე იესოს გაჰყვა."},"38":{"verse":38,"text":"ხოლო იესო შემობრუნდა და მის უკან მომავალნი რომ დაინახა, უთხრა მათ: რას ეძებთ? მათ კი მიუგეს: რაბი (რაც თარგმანით ნიშნავს მოძღვარს), სად ცხოვრობ?"},"39":{"verse":39,"text":"უთხრა მათ: მოდით და ნახეთ. ისინიც მივიდნენ, ნახეს, სადაც ცხოვრობდა, და იმ დღეს მასთან დარჩნენ; იქნებოდა ასე ათი საათი."},"40":{"verse":40,"text":"ხოლო ამ ორთაგან ერთი, იოანესგან რომ გაიგონა იესოს სახელი და გაჰყვა მას, ანდრია, სიმონ-პეტრეს ძმა იყო,"},"41":{"verse":41,"text":"რომელმაც ყველაზე უმალ თავისი ძმა სიმონი ნახა და უთხრა მას: ვპოვეთ მესია (რაც თარგმანით ნიშნავს: ქრისტე);"},"42":{"verse":42,"text":"და იესოსთან მიიყვანა იგი. ხოლო იესომ შეხედა მას და უთხრა: შენა ხარ სიმონი, იონას ძე: ამიერიდან იწოდები კეფად (რაც თარგმანით ნიშნავს: კლდე)."},"43":{"verse":43,"text":"მეორე დღეს გალილეას წასვლა მოისურვა იესომ; ნახა ფილიპე და უთხრა, გამომყევიო."},"44":{"verse":44,"text":"ხოლო ფილიპე ბეთსაიდელი იყო, ანდრიასა და პეტრეს თანამოქალაქე."},"45":{"verse":45,"text":"მივიდა ფილიპე ნათანაელთან და უთხრა: ვპოვეთ ის, ვისთვისაც დაწერეს მოსემ რჯულში და წინასწარმეტყველებმა: იესო, ძე იოსებისა, ნაზარეველი."},"46":{"verse":46,"text":"და უთხრა მას ნათანაელმა: განა შეიძლება ნაზარეთიდან კეთილი გამოვიდეს რამე? უთხრა მას ფილიპემ: მოდი და ნახე."},"47":{"verse":47,"text":"მისკენ მომავალი ნათანაელი რომ დაინახა, იესომ თქვა: აჰა, ჭეშმარიტი ისრაელიტი, ვისთვისაც უცხოა ზაკვა."},"48":{"verse":48,"text":"უთხრა მას ნათანაელმა: საიდან მიცნობ მე? მიუგო იესომ და უთხრა: სანამ ფილიპე გიხმობდა, ლეღვის ქვეშ მყოფი გიხილე."},"49":{"verse":49,"text":"ნათანაელმა მიუგო: რაბი, შენა ხარ ძე ღმრთისა, ისრაელის მეფე."},"50":{"verse":50,"text":"მიუგო იესომ და უთხრა: გწამს, ვინაიდან გითხარი, ლეღვის ქვეშ მყოფი გიხილე-მეთქი; ამაზე მეტსაც იხილავ."},"51":{"verse":51,"text":"და უთხრა მას: ჭეშმარიტად, ჭეშმარიტად გეუბნებით თქვენ: ამიერიდან იხილავთ გახსნილ ცას და ღმრთის ანგელოზებს, აღმავალთ და გადმომავალთ კაცის ძეზე."}},"meta":{"connection":"kaOrth","book_number":500,"chapter_number":1,"previous_chapter":{"connection":"kaOrth","book_number":490,"chapter":24},"next_chapter":{"connection":"kaOrth","book_number":500,"chapter":2}}}