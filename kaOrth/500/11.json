{"chapter":{"1":{"verse":1,"text":"ავად იყო ვინმე ლაზარე, ბეთანიელი, მარიამისა და მისი დის - მართას სოფლელი."},"2":{"verse":2,"text":"ხოლო მარიამი იყო სწორედ ის, ვინც ნელსაცხებელი სცხო უფალს და თავისი თმებით შეუმშრალა ფეხები. მისი ძმა ლაზარე ავად იყო."},"3":{"verse":3,"text":"დებმა კაცი გაუგზავნეს იესოს და შეუთვალეს: უფალო, აჰა, ვინც გიყვარს, ავად არის."},"4":{"verse":4,"text":"ეს რომ გაიგო, იესომ თქვა: ეს სნეულება სასიკვდილო კი არ არის, არამედ რათა იდიდოს ღმერთის ძე მის მიერ."},"5":{"verse":5,"text":"უყვარდა იესოს მართა, მისი და და ლაზარე."},"6":{"verse":6,"text":"როდესაც გაიგო, ავად არისო, ორი დღე კიდევ დარჩა იმ ადგილას, სადაც იყო."},"7":{"verse":7,"text":"ხოლო ამის შემდეგ თავის მოწაფეებს უთხრა: ავდგეთ და კვლავ წავიდეთ იუდეაში."},"8":{"verse":8,"text":"მოწაფეებმა მიუგეს: რაბი, იუდეველები ახლახანს ჩაქოლვას გიპირებდნენ და კვლავ იქ მიდიხარ?"},"9":{"verse":9,"text":"იესომ უთხრა მათ: განა თორმეტი საათი არ არის დღეში? ვინც დღისით დადის, არაფერს წამოჰკრავს ფეხს, ვინაიდან ამ ქვეყნის ნათელსა ხედავს."},"10":{"verse":10,"text":"ღამით მოარული კი წაიბორძიკებს, ვინაიდან ნათელი არ არის მასში."},"11":{"verse":11,"text":"ესა თქვა და შემდეგ უთხრა მათ: ლაზარემ, ჩვენმა მეგობარმა, მიიძინა; მაგრამ მივალ და გავაღვიძებ მას."},"12":{"verse":12,"text":"ხოლო მისმა მოწაფეებმა თქვეს: უფალო, თუ მიიძინა, მომჯობინდება."},"13":{"verse":13,"text":"მაგრამ იესო მის სიკვდილს გულისხმობდა, მათ კი ეგონათ, რომ ძილით მიძინებაზე იტყოდა ამას."},"14":{"verse":14,"text":"მაშინ იესომ გარკვევით უთხრა მათ: ლაზარე მოკვდა."},"15":{"verse":15,"text":"და მიხარია თქვენ გამო, რომ იქ არ ვიყავი, რათა ირწმუნოთ; მაგრამ მივიდეთ მასთან."},"16":{"verse":16,"text":"ხოლო თომამ, ტყუპისცალად წოდებულმა, თანამოწაფეებს უთხრა: ჩვენც მივიდეთ, რათა მასთან ერთად მოვკვდეთ."},"17":{"verse":17,"text":"როდესაც მივიდა იესო, ნახა, რომ ის უკვე ოთხი დღეა საფლავში იწვა."},"18":{"verse":18,"text":"ხოლო ბეთანია იერუსალიმის ახლოს იყო, თხუთმეტიოდე უტევანის მანძილზე."},"19":{"verse":19,"text":"ბევრი იუდეველი მისულიყო მართასა და მარიამთან, რათა ენუგეშებინათ ძმაზე მგლოვიარენი."},"20":{"verse":20,"text":"მართამ რომ გაიგო, იესო მოდისო, გამოეგება; მარიამი კი სახლში იჯდა."},"21":{"verse":21,"text":"და უთხრა მართამ იესოს: უფალო, აქ რომ ყოფილიყავი, არ მოკვდებოდა ჩემი ძმა."},"22":{"verse":22,"text":"მაგრამ ახლაც ვიცი: რასაც სთხოვ ღმერთს, მოგცემს შენ ღმერთი."},"23":{"verse":23,"text":"უთხრა მას იესომ: აღდგება შენი ძმა."},"24":{"verse":24,"text":"მართამ მიუგო: ვიცი, რომ აღდგება უკანასკნელ დღეს აღდგომისას."},"25":{"verse":25,"text":"უთხრა მას იესომ: მე ვარ აღდგომა და სიცოცხლე. ვისაც მე ვწამვარ, კიდეც რომ მოკვდეს, იცოცხლებს."},"26":{"verse":26,"text":"ვინც ჩემში ცოცხლობს და სწამს ჩემი, არ მოკვდება უკუნისამდე. გწამს თუ არა ეს?"},"27":{"verse":27,"text":"მიუგო: დიახ, უფალო, მწამს, რომ შენა ხარ ქრისტე, ძე ცოცხალი ღმრთისა, რომელიც მოდის ამ ქვეყნად."},"28":{"verse":28,"text":"ეს რომ თქვა, წავიდა. თავის დას - მარიამს უხმო და საიდუმლოდ უთხრა: მოძღვარი მოდის და გიხმობსო."},"29":{"verse":29,"text":"ხოლო ის, ამის გაგონებისთანავე, ადგა და მისკენ გასწია."},"30":{"verse":30,"text":"რადგანაც იესო ჯერ კიდევ არ მისულიყო სოფელში, არამედ იმ ადგილას იყო, სადაც მიეგება მართა."},"31":{"verse":31,"text":"როცა მის სახლში სანუგეშებლად მოსულმა იუდეველებმა დაინახეს, რომ მარიამი საჩქაროდ ადგა და გარეთ გავიდა, თვითონაც უკან მიჰყვნენ, ვინაიდან ეგონათ, საფლავზე მიდის ძმის სატირლადო."},"32":{"verse":32,"text":"მარიამი კი იმ ადგილას მივიდა, სადაც იყო იესო; მისი დანახვისთანავე ფეხქვეშ ჩაუვარდა და უთხრა: უფალო, აქ რომ ყოფილიყავი, არ მოკვდებოდა ჩემი ძმა."},"33":{"verse":33,"text":"როცა იესომ დაინახა, როგორ ტიროდა იგი, და ტიროდნენ მასთან ერთად მოსული იუდეველებიც, შეიძრა სულით და შემკრთალმა თქვა:"},"34":{"verse":34,"text":"სად დაკრძალეთ? უთხრეს: უფალო, მოდი და ნახე."},"35":{"verse":35,"text":"მაშინ აცრემლდა იესო."},"36":{"verse":36,"text":"იუდეველები ამბობდნენ: უყურე, როგორ ჰყვარებია იგი."},"37":{"verse":37,"text":"ზოგმა მათგანმა კი თქვა: ნუთუ არ შეეძლო ბრმის თვალის ამხელს რამე ეღონა, რომ ესეც არ მომკვდარიყო?"},"38":{"verse":38,"text":"ხოლო იესო, კვლავ სულით შეძრული, საფლავთან მივიდა; ეს იყო მღვიმე, რომლისთვისაც ლოდი მიედოთ."},"39":{"verse":39,"text":"იესომ თქვა: მოაშორეთ ლოდი; ხოლო მართამ, მიცვალებულის დამ, უთხრა: უფალო, უკვე ყარს, ვინაიდან ოთხი დღის წინ დავასაფლავეთ."},"40":{"verse":40,"text":"უთხრა მას იესომ: აკი გითხარი, თუ იწამებ, ღმრთის დიდებას იხილავ-მეთქი."},"41":{"verse":41,"text":"და მოაშორეს ლოდი; ხოლო იესომ ზეცად აღაპყრო თვალი და თქვა: მამაო, გმადლობ, რომ მისმინე."},"42":{"verse":42,"text":"მე კი ვიცოდი, რომ ყოველთვის მისმენ, მაგრამ ეს ირგვლივ მდგომი ხალხის გასაგონად ვთქვი, რათა ირწმუნონ, რომ შენ მომავლინე."},"43":{"verse":43,"text":"ეს რომ თქვა, ხმამაღლა დაიძახა: ლაზარე, გამოდი გარეთ!"},"44":{"verse":44,"text":"და გამოვიდა მიცვალებული, სახვევით ხელ-ფეხ შეკრული და სახეშესუდრული. უთხრა მათ იესომ: გახსენით და გაუშვით, წავიდეს."},"45":{"verse":45,"text":"მაშინ მარიამთან მისულმა ბევრმა იუდეველმა, რომლებმაც იხილეს, რაც მოახდინა იესომ, ირწმუნა იგი."},"46":{"verse":46,"text":"ზოგიერთი მათგანი კი წავიდა და უთხრა ფარისევლებს, რაც მოახდინა."},"47":{"verse":47,"text":"მაშინ შეკრიბეს მღვდელმთავრებმა და ფარისევლებმა სინედრიონი და თქვეს: რა ვქნათ? ეს კაცი მრავალ სასწაულს ახდენს."},"48":{"verse":48,"text":"თუ თავის ნებაზე მივუშვით, ყველა ირწმუნებს: მოვლენ რომაელები და წაგვართმევენ ჩვენს ადგილ-მამულსაც და ხალხსაც."},"49":{"verse":49,"text":"ერთმა მათგანმა, ვინმე კაიაფამ, რომელიც იმ წელიწადს მღვდელმთავარი იყო, უთხრა მათ: არაფერი თქვენ არ გაგეგებათ"},"50":{"verse":50,"text":"და არც იმაზე ფიქრობთ, რომ უმჯობესია ერთი კაცი მოკვდეს ხალხისთვის, ვიდრე მთელი ხალხი დაიღუპოს."},"51":{"verse":51,"text":"ეს თავისით კი არ უთქვამს, არამედ იმ წელიწადს მღვდელმთავრად მყოფმა იწინასწარმეტყველა, რომ იესო უნდა მომკვდარიყო ხალხისათვის."},"52":{"verse":52,"text":"და არა მარტო ხალხისათვის, არამედ იმისთვისაც, რომ ერთად შეეკრიბა ღმრთის გაფანტული შვილები."},"53":{"verse":53,"text":"იმ დღიდან გადაწყვიტეს მოეკლათ იგი."},"54":{"verse":54,"text":"ამიტომ იესო ცხადად კი აღარ დადიოდა იუდეველთა შორის, არამედ უდაბნოს მახლობლად მდებარე ქალაქში განმარტოვდა, რომელსაც ჰქვია ეფრაიმი, და იყო იქ თავის მოწაფეებთან ერთად."},"55":{"verse":55,"text":"ახლოვდებოდა იუდეველთა პასექი, და იმ მხრიდან მრავალი ავიდა იერუსალიმს, რათა პასექის წინ გაწმენდილიყო."},"56":{"verse":56,"text":"ეძებდნენ იესოს და ტაძარში მდგომნი ერთმანეთს ეუბნებოდნენ: როგორ გგონიათ, მოვა თუ არა დღესასწაულზე?"},"57":{"verse":57,"text":"ვინაიდან მღვდელმთავრებსა და ფარისევლებს ბრძანება გაეცათ, რომ თუ ვინმე გაიგებდა, სად იყო, მათთვის უნდა ეცნობებინა, რათა შეეპყროთ."}},"meta":{"connection":"kaOrth","book_number":500,"chapter_number":11,"previous_chapter":{"connection":"kaOrth","book_number":500,"chapter":10},"next_chapter":{"connection":"kaOrth","book_number":500,"chapter":12}}}