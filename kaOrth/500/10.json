{"chapter":{"1":{"verse":1,"text":"ჭეშმარიტად, ჭეშმარიტად გეუბნებით თქვენ: ვინც კარით არ შედის ფარეხში, არამედ სხვა გზით მიძვრება, ქურდია და ყაჩაღი."},"2":{"verse":2,"text":"ხოლო ვინც კარით შედის, ცხვრების მწყემსია."},"3":{"verse":3,"text":"მას მეკარეც უღებს და ცხვრებსაც ესმით მისი ხმა; სახელით უხმობს თავის ცხვრებს და გამოჰყავს ისინი."},"4":{"verse":4,"text":"ხოლო როცა გამოიყვანს, წინ მიუძღვის თავის ცხვრებს, და ისინიც მისდევენ, ვინაიდან იცნობენ მის ხმას."},"5":{"verse":5,"text":"უცხოს კი არ მისდევენ, არამედ გაურბიან, რადგანაც ვერ იცნობენ უცხოს ხმას."},"6":{"verse":6,"text":"ეს იგავი უთხრა მათ იესომ. მაგრამ ისინი ვერ მიხვდნენ, რას გულისხმობდა."},"7":{"verse":7,"text":"კვლავ უთხრა მათ იესომ: ჭეშმარიტად, ჭეშმარიტად გეუბნებით თქვენ: მე ვარ კარი ცხვართა."},"8":{"verse":8,"text":"ყველა, ვინც ჩემზე წინ მოვიდა, ქურდია და ყაჩაღი; და არ უსმინეს მათ ცხვრებმა."},"9":{"verse":9,"text":"მე ვარ კარი; ვინც ჩემით შევა, ცხონდება: შევა და გამოვა, და ჰპოვებს საძოვარს."},"10":{"verse":10,"text":"ქურდი მხოლოდ იმისთვის მოდის, რომ მოიპაროს, მოკლას და მოსპოს. ხოლო მე მოვედი, რათა ჰქონდეთ სიცოცხლე და ჭარბადაც ჰქონდეთ."},"11":{"verse":11,"text":"მე ვარ მწყემსი კეთილი: კეთილი მწყემსი თავის სულს დადებს ცხვრებისთვის."},"12":{"verse":12,"text":"ხოლო მოქირავე, ვინც არ არის მწყემსი და ვისიც არ არიან ცხვრები, მომავალი მგლის დანახვისას მიატოვებს ცხვრებს და გარბის; მგელი კი წარიტაცებს და გაფანტავს ცხვრებს."},"13":{"verse":13,"text":"მოქირავე იმიტომ გარბის, რომ მოქირავეა და არ ედარდება ცხვრები."},"14":{"verse":14,"text":"მე ვარ მწყემსი კეთილი, და ვიცნობ ჩემს ცხვრებს, ჩემები კი მიცნობენ მე."},"15":{"verse":15,"text":"როგორც მე მიცნობს მამა, ასევე ვიცნობ მეც მამას, და დავდებ ჩემს სულს ცხვრებისთვის."},"16":{"verse":16,"text":"სხვა ცხვრებიც მყვანან, რომლებიც არ არიან ამ ფარეხისა; მათი მოყვანაც მმართებს, რათა ისმენდნენ ჩემს ხმას, და იქნება ერთი სამწყსო და ერთი მწყემსი."},"17":{"verse":17,"text":"იმიტომ ვუყვარვარ მე მამას, რომ დავდებ ჩემს სულს, რათა კვლავ დავიბრუნო იგი."},"18":{"verse":18,"text":"ვერავინ წამართმევს მას, არამედ დავდებ მას ჩემით. შემიძლია მისი დადება და შემიძლია კვლავ დაბრუნება მისი. ეს მცნება მიმიღია მამაჩემისგან."},"19":{"verse":19,"text":"ამ სიტყვების გამო კვლავ ჩამოვარდა განხეთქილება იუდეველებს შორის."},"20":{"verse":20,"text":"ბევრი მათგანი ამბობდა: ეშმაკეულია და შმაგობს; რად უსმენთ მას?"},"21":{"verse":21,"text":"სხვები კი ამბობდნენ: ეს სიტყვები ეშმაკეულისა არ არის. სად შეუძლია ეშმაკს თვალი აუხილოს ბრმებს?"},"22":{"verse":22,"text":"ხოლო იერუსალიმში იყო განახლების დღესასწაული; ზამთარი იდგა."},"23":{"verse":23,"text":"და დადიოდა იესო ტაძარში, სოლომონის ბჭესთან."},"24":{"verse":24,"text":"გარს შემოერტყნენ იუდეველები და უთხრეს: სანამდის უნდა გვიმწარებდე სულს? თუ ქრისტე ხარ, გვითხარი ნათლად."},"25":{"verse":25,"text":"მიუგო მათ იესომ: გითხარით და არ მერწმუნეთ; საქმენი, რომელთაც ვაკეთებ მამის სახელით, თვითონვე მოწმობენ ჩემთვის."},"26":{"verse":26,"text":"მაგრამ თქვენ არ გჯერათ, ვინაიდან არა ხართ ჩემი ცხვართაგანნი, როგორც გითხარით."},"27":{"verse":27,"text":"ჩემს ცხვრებს ჩემი ხმა ესმით; მე ვიცნობ მათ, და ისინიც მომდევენ."},"28":{"verse":28,"text":"მე ვაძლევ მათ საუკუნო სიცოცხლეს; არ წარწყმდებიან უკუნისამდე და ვერავინ მომტაცებს მათ."},"29":{"verse":29,"text":"მამაჩემი, რომელმაც მომცა ისინი, ყველაზე უმეტესია; და მისი ხელიდან ვერავინ წარიტაცებს მათ."},"30":{"verse":30,"text":"მე და მამა ერთი ვართ."},"31":{"verse":31,"text":"მაშინ იუდეველებმა კვლავ ქვებს დასტაცეს ხელი მის ჩასაქოლად."},"32":{"verse":32,"text":"იესომ მიუგო მათ: მრავალი კეთილი საქმე გიჩვენეთ მამაჩემის მიერ; რომელი მათგანისათვის მიპირებთ ჩაქოლვას?"},"33":{"verse":33,"text":"მიუგეს იუდეველებმა და თქვეს: კეთილი საქმისთვის კი არ ჩაგქოლავთ, არამედ ღმრთის გმობისთვის, ვინაიდან კაცი ხარ და ღმერთად კი მოგაქვს თავი."},"34":{"verse":34,"text":"მიუგო მათ იესომ: განა თქვენს რჯულში არ გიწერიათ: მე ვთქვი, რომ ღმერთები ხართ?"},"35":{"verse":35,"text":"ხოლო თუ ღმერთები უწოდა მათ, ვის მიმართაც იყო ღმრთის სიტყვა (წერილი კი ურღვევია),"},"36":{"verse":36,"text":"მას, ვინც წმიდა-ყო და ამ ქვეყნად მოავლინა მამამ, ეუბნებით, ღმერთსა გმობო, რაკიღა ვთქვი: მე ვარ ძე ღმრთისა?"},"37":{"verse":37,"text":"თუ არ ვაკეთებ მამაჩემის საქმეს, ნუ მერწმუნებით."},"38":{"verse":38,"text":"და თუ ვაკეთებ, მე რომ არ მერწმუნოთ, საქმეებს მაინც ერწმუნეთ, რათა შეიცნოთ და ირწმუნოთ, რომ მამა ჩემშია, ხოლო მე - მასში."},"39":{"verse":39,"text":"მაშინ კვლავ დააპირეს მისი შეპყრობა, მაგრამ ხელიდან დაუსხლტა მათ."},"40":{"verse":40,"text":"და კვლავ გავიდა იორდანეს გაღმა, იმ ადგილას, სადაც უწინ ნათელს სცემდა იოანე, და დარჩა იქ."},"41":{"verse":41,"text":"ბევრი მიდიოდა მასთან და ეუბნებოდა, რომ იოანეს არ მოუხდენია არავითარი სასწაული, მაგრამ ყველაფერი, რაც მასზე თქვა, მართალი იყო."},"42":{"verse":42,"text":"და იქ ბევრმა ირწმუნა იგი."}},"meta":{"connection":"kaOrth","book_number":500,"chapter_number":10,"previous_chapter":{"connection":"kaOrth","book_number":500,"chapter":9},"next_chapter":{"connection":"kaOrth","book_number":500,"chapter":11}}}