{"chapter":{"1":{"verse":1,"text":"ამრიგად, ვამბობ: ნუთუ ღმერთმა უარყო თავისი ხალხი? არამც და არამც. რადგან მეც ისრაელიტი ვარ, აბრაამის თესლისაგან, ბენიამინის ტომიდან."},"2":{"verse":2,"text":"არ უარუყვია ღმერთს თავისი ხალხი, რომელიც წინასწარ იცნო. ან იქნებ არ იცით, რას ამბობს წერილი ელიაზე? როგორ შესჩივის ღმერთს ისრაელის გამო:"},"3":{"verse":3,"text":"„უფალო, შენი წინასწარმეტყველნი მოკლეს და დაანგრიეს შენი საკურთხეველნი. მარტო მე დავრჩი, და ეძებენ ჩემს სულს“."},"4":{"verse":4,"text":"მაგრამ რას ეუბნება პასუხი ღვთისა? „მე დავიტოვე შვიდი ათასი კაცი, რომელთაც მუხლი არ მოუყრიათ ბაალის წინაშე."},"5":{"verse":5,"text":"ამჯერადაც მადლისმიერი არჩევანით დარჩა ნატამალი."},"6":{"verse":6,"text":"მაგრამ თუ მადლის მიერ, უკვე არა საქმეთა მიერ, თორემ მადლი აღარაა მადლი."},"7":{"verse":7,"text":"მერედა, რა? რასაც ეძებდა ისრაელი, ვერ ეწია; მხოლოდ რჩეულნი ეწივნენ; დანარჩენებს კი ქვად ექცათ გული."},"8":{"verse":8,"text":"როგორც წერია: „მისცა მათ ღმერთმა მთვლემარე სული; თვალი, რათა ვერ ხედავდნენ, და ყური, რათა არ ესმოდეთ დღევანდელ დღემდე“."},"9":{"verse":9,"text":"ხოლო დავითი ამბობს: „დაე, ტაბლა მახედ და ბადედ ექცეთ, საცდურად და მათ საზღაურად;"},"10":{"verse":10,"text":"დაევსოთ თვალი, რომ ვეღარ ხედავდნენ, და მოდრიკე მათი ზურგი სამარადისოდ“."},"11":{"verse":11,"text":"მე ვამბობ: ნუთუ ისე წაიბორძიკეს, რომ დაეცნენ? არამც და არამც. მაგრამ მათი დაცემა ხსნად ექცა წარმართთ, რათა აღძრულიყო მათში საღმრთო შური."},"12":{"verse":12,"text":"ხოლო თუ მათი დაცემა ქვეყნის სიმდიდრეა, მათი სიმწირე კი - წარმართთა სიმდიდრე, რამდენად უფრო მეტი იქნება სავსება მათი."},"13":{"verse":13,"text":"თქვენ გეუბნებით, წარმართნო: რამდენადაც წარმართთა მოციქული ვარ, ჩემს მსახურებას ვადიდებ."},"14":{"verse":14,"text":"იქნებ ასე მაინც შევძლო საღმრთო შური აღვძრა ჩემსავე თვისტომთა შორის და ვიხსნა ზოგიერთი მათგანი."},"15":{"verse":15,"text":"რადგან თუ მათი განშორება ქვეყნის დაზავებაა, რაღა იქნება მათი შემოერთება, თუ არა სიცოცხლის აღდგომა მკვდრეთით?"},"16":{"verse":16,"text":"თუ პირველნაყოფი წმიდაა, ასევე - ცომიც; და თუ ფესვი წმიდაა, ასევე - რტონიც."},"17":{"verse":17,"text":"ხოლო თუ ზოგიერთი რტო მოტყდა და შენ, ველური ზეთისხილი, მათს ადგილას დაემყენ, ასე რომ, ზეთისხილის ფესვისა და წვენის თანაზიარი გახდი,"},"18":{"verse":18,"text":"ნუ იქადი რტოთა წინაშე, ხოლო თუ მაინც იქადი, გახსოვდეს, რომ შენ კი არ გიტვირთავს ფესვი, არამედ ფესვმა გიტვირთა შენ."},"19":{"verse":19,"text":"იტყვი: რტოები გადატყდნენ, რათა მე დავმყნილიყავიო."},"20":{"verse":20,"text":"კეთილი, ისინი ურწმუნოებით გადატყდნენ, ხოლო შენ რწმენითა დგახარ. ნუ ქედმაღლობ, არამედ გეშინოდეს."},"21":{"verse":21,"text":"რადგან თუ ღმერთმა ბუნებრივი რტოები არ დაინდო, არც შენ დაგინდობს."},"22":{"verse":22,"text":"ხომ ხედავ სიკეთეს და სიმკაცრეს ღვთისას: სიმკაცრეს - დაცემულთა, ხოლო სიკეთეს - შენ მიმართ, თუკი მის სიკეთეში მკვიდრობ; არა და, შენც მოიკვეთები."},"23":{"verse":23,"text":"მაგრამ, თუ ურწმუნოებაში არ დარჩნენ, ისინიც დაემყნობიან, რადგან ღმერთს კვლავაც ძალუძს მათი დამყნობა."},"24":{"verse":24,"text":"ვინაიდან თუ შენ მოიკვეთე თავისი ბუნებით ველური ზეთისხილისგან და არაბუნებრივად დაემყნე შინაურ ზეთისხილს, განა ბუნებრივი რტონი მით უმეტეს არ დაემყნობიან თავიანთ საკუთარ ღეროს?"},"25":{"verse":25,"text":"რადგანაც არ მინდა, ძმებო, რომ თქვენთვის უცნობი დარჩეს ეს საიდუმლო, რათა თავს არ გაგივიდეთ: ისრაელის სიბრმავე ნაწილობრივია და დროებითი, ვიდრე არ შემოგვიერთდება წარმართთა მთელი სიმრავლე."},"26":{"verse":26,"text":"ასე გადარჩება მთელი ისრაელი, როგორც წერია: „მოვა სიონით მხსნელი და უღმერთოებას მიაქცევს ისრაელისგან."},"27":{"verse":27,"text":"ეს არის ჩემი აღთქმა მათდამი, როდესაც წარვხოცავ მათს ცოდვებს“."},"28":{"verse":28,"text":"სახარების მიხედვით, ისინი მტრები არიან თქვენ გამო, ხოლო არჩევის გულისთვის - საყვარელნი მამათა გამო."},"29":{"verse":29,"text":"რადგანაც უცვალებელია ნიჭი და მოწოდება ღვთისა."},"30":{"verse":30,"text":"ვინაიდან როგორც თქვენ ეურჩეთ ოდესღაც ღმერთს, ახლა კი შეწყალებულნი ხართ მათი ურჩობის გამო,"},"31":{"verse":31,"text":"ასევე ურჩობენ ახლა ისინიც, რათა იმ მოწყალებით, თქვენ რომ გხვდათ წილად, თვითონაც შეწყალებულ იქნენ."},"32":{"verse":32,"text":"რადგანაც ღმერთმა ყველანი ურჩობაში გამოამწყვდია, რათა ყველანი შეიწყალოს."},"33":{"verse":33,"text":"ეჰა, ღმერთის სიუხვის, სიბრძნისა და ცოდნის სიღრმე! რაოდენ გონებამიუწვდომელნი არიან მისი მსჯავრნი და მიუკვლეველი მისი გზანი!"},"34":{"verse":34,"text":"რადგანაც ვინ შეიცნო აზრი უფლისა, ან ვინ იყო მისი მრჩეველი?"},"35":{"verse":35,"text":"ანდა ვინ მისცა წინასწარ, რომ შემდეგ მიაგოს?"},"36":{"verse":36,"text":"რადგანაც მისგან, მის მიერ და მის მიმართაა ყოველი. დიდება მას უკუნითი უკუნისამდე. ამინ."}},"meta":{"connection":"kaOrth","book_number":520,"chapter_number":11,"previous_chapter":{"connection":"kaOrth","book_number":520,"chapter":10},"next_chapter":{"connection":"kaOrth","book_number":520,"chapter":12}}}