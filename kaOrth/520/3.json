{"chapter":{"1":{"verse":1,"text":"მაშ, რა უპირატესობა ახლავს იუდეველობას, და რა პატივი წინადაცვეთას?"},"2":{"verse":2,"text":"უპირატესობა დიდია ყოველნაირად: უწინარეს ყოვლისა კი იმდენად, რამდენადაც მათ მინდობილი აქვთ ღვთის სიტყვა."},"3":{"verse":3,"text":"მერედა რა? თუ ზოგიერთს არ სწამდა, განა მათი ურწმუნოება გააქარწყლებს ღვთის სარწმუნოებას?"},"4":{"verse":4,"text":"არამც და არამც. ღმერთი ჭეშმარიტია, ყოველი კაცი კი - ცრუ, როგორც წერია: რათა გამართლდე შენი სიტყვებით და იმძლავრო განკითხვისას."},"5":{"verse":5,"text":"ხოლო თუ ჩვენი უსამართლობა გზას უხსნის ღვთის სამართლიანობას, რას ვიტყვით? განა უსამართლოა ღმერთი, რომელიც გვრისხავს? კაცურად ვმსჯელობ."},"6":{"verse":6,"text":"არამც და არამც. მაშ, როგორ განიკითხოს ღმერთმა ქვეყანა?"},"7":{"verse":7,"text":"მაგრამ თუ ჩემი სიცრუით კიდევ უფრო მაღლდება ღვთის ჭეშმარიტება მის სადიდებლად, რატომღა განვისჯები, როგორც ცოდვილი?"},"8":{"verse":8,"text":"მაშინ რატომ არ ვაკეთოთ ბოროტი, რათა გამოვიდეს მართალი, როგორც ავსიტყვაობენ ჩვენზე ზოგ-ზოგნი და ამბობენ, რომ ამას ვასწავლით. განა სამართლიანი არ იქნება მათი განკითხვა?"},"9":{"verse":9,"text":"მერედა, რა? გვაქვს კი რაიმე უპირატესობა? არავითარი. ვინაიდან უკვე დავამტკიცე, რომ ყველანი, იუდეველებიცა და ბერძნებიც, ცოდვის ქვეშა ვართ."},"10":{"verse":10,"text":"როგორც დაწერილია: არავინაა მართალი."},"11":{"verse":11,"text":"არავინაა გამგები: არავინ ეძებს ღმერთს."},"12":{"verse":12,"text":"ყველა გზას ასცდა; ერთიანად უმაქნისნი გახდნენ; არ არის სიკეთის მქმნელი, არ არის არავინ."},"13":{"verse":13,"text":"პირაშკმული სამარეა მათი ყელი; ენით ზაკვას იტყვიან; ასპიტთა გესლი სცხიათ ბაგეზე."},"14":{"verse":14,"text":"პირი წყევლითა და სიმწრით აქვთ სავსე."},"15":{"verse":15,"text":"ფეხმარდნი არიან სისხლის საღვრელად."},"16":{"verse":16,"text":"ნგრევა და ვარამია მათს გზაზე."},"17":{"verse":17,"text":"ვერ უცვნიათ მშვიდობის გზა."},"18":{"verse":18,"text":"ღვთის შიში არ არის მათ თვალწინ."},"19":{"verse":19,"text":"მაგრამ ჩვენ ვიცით, რომ რასაც რჯული ამბობს, რჯულის ქვეშევრდომთათვის ამბობს, რათა შეიკრას ყოველი პირი და მთელი ქვეყანა დაექვემდებაროს ღმერთის სამართალს."},"20":{"verse":20,"text":"ვინაიდან რჯულის საქმით ვერცერთი ხორციელი ვერ გამართლდება მის წინაშე, რადგანაც რჯულით შეიცნობა ცოდვა."},"21":{"verse":21,"text":"ახლა კი, გარდა რჯულისა, გამოჩნდა ღვთის სიმართლე, რასაც მოწმობენ წინასწარმეტყველნი და რჯული,"},"22":{"verse":22,"text":"ხოლო სიმართლე ღვთისა იესო ქრისტეს რწმენით - ყველა მორწმუნისათვის, ვინაიდან არ არსებობს განსხვავება,"},"23":{"verse":23,"text":"რაკიღა ყველამ სცოდა და მოაკლდა ღვთის დიდებას."},"24":{"verse":24,"text":"მაგრამ ყველანი უსასყიდლოდ მართლდებიან მისი მადლითა და იესო ქრისტესმიერი გამოსყიდვის წყალობით,"},"25":{"verse":25,"text":"ქრისტესი, რწმენის მეოხებით წინასწარ რომ დაადგინა ღმერთმა შენდობის მსხვერპლად, რათა ეჩვენებინა მისი სიმართლე უწინდელ ცოდვათა მიტევების გზით,"},"26":{"verse":26,"text":"რომელნიც სულგრძელად დაითმინა ღმერთმა, რათა გამოჩენილიყო მისი სიმართლე დღევანდელ დღეს, და ყოფილიყო იგი მართალი და იესოს მორწმუნეთა გამმართლებელი."},"27":{"verse":27,"text":"მაშ, სადღაა სიქადული? განქარებულა. კი მაგრამ, რომელი რჯულით? საქმეთა რჯულით? არა, არამედ რწმენის რჯულით."},"28":{"verse":28,"text":"რადგანაც ჩვენ ვამტკიცებთ, რომ კაცი რწმენით მართლდება, რჯულის საქმეთა მიუხედავად."},"29":{"verse":29,"text":"ნუთუ ღმერთი მხოლოდ იუდეველებისაა და არა წარმართებისაც? რა თქმა უნდა, წარმართებისაც."},"30":{"verse":30,"text":"რადგანაც ერთია ღმერთი, რომელიც რწმენის გამო ამართლებს წინადაცვეთილთ, წინადაუცვეთელთ კი - რწმენით."},"31":{"verse":31,"text":"მაშ, ჩვენ რწმენით ვაქარწყლებთ რჯულს? არამც და არამც. არამედ ვამტკიცებთ მას."}},"meta":{"connection":"kaOrth","book_number":520,"chapter_number":3,"previous_chapter":{"connection":"kaOrth","book_number":520,"chapter":2},"next_chapter":{"connection":"kaOrth","book_number":520,"chapter":4}}}