{"chapter":{"1":{"verse":1,"text":"ძმანო, კეთილმოსურნეობა ჩემი გულისა და ჩემი ვედრება ღვთის მიმართ ისრაელის ხსნისათვის არის."},"2":{"verse":2,"text":"ვუმოწმებ მათ, რომ აქვთ საღმრთო შური, მაგრამ უცოდნელად."},"3":{"verse":3,"text":"ვინაიდან, რაკი არ იცოდნენ სიმართლე ღვთისა და თავიანთი სიმართლის დამტკიცებას ცდილობდნენ, ღვთის სიმართლეს არ დაემორჩილნენ."},"4":{"verse":4,"text":"რადგანაც რჯულის დასასრული ქრისტეა ყოველი მორწმუნის გასამართლებლად."},"5":{"verse":5,"text":"მოსე წერს რჯულის სიმართლეზე: „კაცი, რომელიც აღასრულებს რჯულს, მისი წყალობით ცხონდება“."},"6":{"verse":6,"text":"ხოლო რწმენის სიმართლე ამბობს: „ნუ იტყვი გულში: „ვინ ავა ზეცად?“ ესე იგი, ქრისტეს ჩამოსაყვანად."},"7":{"verse":7,"text":"ანდა: „ვინ ჩავა უფსკრულში?“ ესე იგი, ქრისტეს მკვდრეთით ამოსაყვანად."},"8":{"verse":8,"text":"მაგრამ რას ამბობს? „ახლოა შენთან სიტყვა, შენს ბაგეზეა და შენს გულში“; ესაა სიტყვა, რომელსაც ჩვენ ვქადაგებთ."},"9":{"verse":9,"text":"რადგან თუ შენი ბაგეებით უფლად აღიარებ იესოს და გულით გწამს, რომ ღმერთმა აღადგინა იგი მკვდრეთით, - ცხონდები."},"10":{"verse":10,"text":"ვინაიდან გულითა სწამთ სიმართლისათვის, ბაგით კი აღიარებენ ცხონებისათვის."},"11":{"verse":11,"text":"რადგანაც წერილი ამბობს: „არ შერცხვება არცერთი მისი მორწმუნე“."},"12":{"verse":12,"text":"ვინაიდან არ არის განსხვავება იუდეველსა და ბერძენს შორის, რაკიღა ერთია ყველას უფალი, ეგზომ გულუხვი ყველა მისი მხმობელისადმი."},"13":{"verse":13,"text":"რადგანაც უფლის სახელის ყველა მხმობელი ცხონდება."},"14":{"verse":14,"text":"მაგრამ როგორ უხმონ მას, ვინც არ ირწმუნეს? როგორ ირწმუნონ, ვინც არ სმენიათ? ან როგორ ისმინონ უქადაგებლად?"},"15":{"verse":15,"text":"და როგორ იქადაგონ, თუკი არ წარიგზავნებიან? როგორც დაიწერა: „რა მშვენიერნი არიან სიკეთის მახარებელთა ფეხნი!“"},"16":{"verse":16,"text":"მაგრამ ყველამ როდი ისმინა სახარება. რადგან ესაია ამბობს: „უფალო, ვინ ირწმუნა, რაც ჩვენგან ისმინეს?“"},"17":{"verse":17,"text":"ამრიგად, რწმენა - სმენისაგან, ხოლო სმენა - ქრისტეს სიტყვისგან."},"18":{"verse":18,"text":"მაგრამ მე ვამბობ: „ნუთუ ვერ ისმინეს? პირიქით, მთელ დედამიწაზე გაისმა მათი ხმა და ქვეყნიერებას კიდით კიდემდე უწია მათმა სიტყვამ."},"19":{"verse":19,"text":"კვლავ ვამბობ: ნუთუ ვერ შეიცნო ისრაელმა? მაგრამ პირველად მოსე ამბობს: „მე აღვძრავ თქვენს შურს მათი მეშვეობით, ვინც არ არის ხალხი, უგუნური ხალხით განგარისხებთ“."},"20":{"verse":20,"text":"ესაია კი თამამად ამბობს: „ვეპოვნინე მათ, ვინც არ მეძებდა, და გამოვეცხადე მათ, ვინც არ მკითხულობდა“."},"21":{"verse":21,"text":"ხოლო ისრაელს ეუბნება: „მთელ დღეს ვიწვდიდი ხელებს ურჩი და უჯიათი ხალხისკენ“."}},"meta":{"connection":"kaOrth","book_number":520,"chapter_number":10,"previous_chapter":{"connection":"kaOrth","book_number":520,"chapter":9},"next_chapter":{"connection":"kaOrth","book_number":520,"chapter":11}}}