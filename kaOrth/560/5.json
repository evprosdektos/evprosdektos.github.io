{"chapter":{"1":{"verse":1,"text":"მაშ, მიბაძეთ ღმერთს, როგორც საყვარელმა შვილებმა."},"2":{"verse":2,"text":"და იარეთ სიყვარულით, როგორც შეგვიყვარა ქრისტემ და ჩვენი გულისთვის შესაწირავად და კეთილსურნელოვან მსხვერპლად მისცა თავისი თავი ღმერთს."},"3":{"verse":3,"text":"ხოლო სიძვა, ყოველგვარი უწმინდურება და ანგარება საერთოდ აღარ იხსენებოდეს თქვენში, როგორც შეშვენის წმიდათ,"},"4":{"verse":4,"text":"არც სიბილწე, ბრიყვული სიტყვა თუ უკადრი ლიზღობა, არამედ უპირატესად - მადლიერება."},"5":{"verse":5,"text":"რადგანაც იცით, რომ არც მეძავს, არც უწმინდურსა და ანგარს, რომელიც არის კერპთმსახური, არა აქვს სამკვიდრო ქრისტესა და ღვთის სასუფეველში."},"6":{"verse":6,"text":"არავინ გაცდუნოთ ფუჭი სიტყვით, რადგანაც ამისთვის მოიწევა რისხვა ღვთისა ურჩობის ძეთა თავზე."},"7":{"verse":7,"text":"ამიტომაც ნუ იქნებით მათი თანაზიარნი."},"8":{"verse":8,"text":"რადგან ოდესღაც ბნელი იყავით, ახლა კი ნათელი ხართ უფალში. მაშ, იარეთ, როგორც ნათლის შვილებს შეშვენით."},"9":{"verse":9,"text":"ვინაიდან ნათლის ნაყოფი ყოველგვარ სიკეთეშია, სამართლიანობასა და ჭეშმარიტებაში."},"10":{"verse":10,"text":"გამოსცადეთ, რა შეიძლება მოსწონდეს უფალს."},"11":{"verse":11,"text":"ნუ ეზიარებით ბნელის უნაყოფო საქმეს, არამედ უმეტესად ამხილეთ,"},"12":{"verse":12,"text":"ვინაიდან რასაც ფარულად სჩადიან ისინი, სათქმელადაც სამარცხვინოა."},"13":{"verse":13,"text":"ხოლო ყოველივე მხილებული ნათლით ცხადდება,"},"14":{"verse":14,"text":"რადგანაც ნათელია ყოველივე გაცხადებული. ამიტომაც ითქვა: „გაიღვიძე, მძინარევ, აღსდეგ მკვდრეთით, და გაგანათლებს შენ ქრისტე“."},"15":{"verse":15,"text":"მაშ, დაუკვირდით თქვენს ქცევას, არა როგორც უგუნურნი, არამედ როგორც ბრძენნი."},"16":{"verse":16,"text":"გაუფრთხილდით დროს, რადგანაც უკეთურნი არიან დღენი."},"17":{"verse":17,"text":"ასე რომ, ნუ იქნებით უგუნურნი, არამედ შეიცანით, რა არის ნება ღვთისა."},"18":{"verse":18,"text":"ნუ დათვრებით ღვინით, საიდანაც წარმოსდგება აღვირახსნილობა, არამედ აღივსეთ სულით."},"19":{"verse":19,"text":"ფსალმუნებით, საგალობლებითა და სულიერი სიმღერებით ელაპარაკეთ ერთმანეთს; თქვენი გულებით უგალობეთ და უმღერეთ უფალს."},"20":{"verse":20,"text":"მარადჟამ მადლს სწირავდეთ ყველაფრისათვის ღმერთსა და მამას, ჩვენი უფლის იესო ქრისტეს სახელით."},"21":{"verse":21,"text":"ქრისტეს შიშით ჰმორჩილებდეთ ერთმანეთს."},"22":{"verse":22,"text":"ცოლებო, დაემორჩილეთ თქვენს ქმრებს, როგორც უფალს."},"23":{"verse":23,"text":"რადგანაც ქმარია ცოლის თავი, ისევე, როგორც ქრისტე თავია ეკლესიისა და თვითონვეა სხეულის მხსნელი."},"24":{"verse":24,"text":"მაგრამ როგორც ეკლესია ემორჩილება ქრისტეს, ასევე ცოლებიც თავიანთ ქმრებს - ყველაფერში."},"25":{"verse":25,"text":"ქმრებო, გიყვარდეთ თქვენი ცოლები, როგორც ქრისტემ შეიყვარა ეკლესია და თავი გასწირა მისთვის,"},"26":{"verse":26,"text":"რათა სიწმიდით შეემოსა, მას შემდეგ, რაც გაწმინდა წყლის საბანელით და სიტყვით,"},"27":{"verse":27,"text":"და ამრიგად განემზადებინა იგი თავის დიდებულ ეკლესიად, ყოველგვარი ნაკლის, მანკის და სხვა მისთანათა გარეშე, არამედ რათა წმიდა და უმწიკვლო ყოფილიყო."},"28":{"verse":28,"text":"ქმრებს ისე უნდა უყვარდეთ თავიანთი ცოლები, როგორც საკუთარი სხეული; ვისაც ცოლი უყვარს, თავისი თავი უყვარს."},"29":{"verse":29,"text":"ვინაიდან არავის არასოდეს მოსძულებია თავისი ხორცი, არამედ ისე უვლის და ასაზრდოებს, როგორც უფალი - ეკლესიას."},"30":{"verse":30,"text":"რადგანაც მისი სხეულის ასოები ვართ, მისი ხორცთაგანნი და მისი ძვალთაგანნი."},"31":{"verse":31,"text":"ამიტომაც მიატოვებს კაცი თავის დედ-მამას, მიეკვრის თავის ცოლს და იქნებიან ორივენი ერთ ხორც."},"32":{"verse":32,"text":"დიდია ეს საიდუმლო, ხოლო მე ქრისტესა და ეკლესიაზე ვამბობ ამას."},"33":{"verse":33,"text":"ასევე ყოველ თქვენგანსაც თავისი თავივით უყვარდეს ცოლი, ხოლო ცოლს ეშინოდეს ქმრისა."}},"meta":{"connection":"kaOrth","book_number":560,"chapter_number":5,"previous_chapter":{"connection":"kaOrth","book_number":560,"chapter":4},"next_chapter":{"connection":"kaOrth","book_number":560,"chapter":6}}}