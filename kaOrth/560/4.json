{"chapter":{"1":{"verse":1,"text":"ამრიგად, შეგაგონებთ მე, ტყვე უფლისა, მოიქეცით იმ ხმობის ღირსად, რომლითაცა ხართ ხმობილნი."},"2":{"verse":2,"text":"მთელი ქედმოდრეკილობით და თვინიერებით, დიდსულოვნებითა და სიყვარულით შეიწყნარეთ ერთმანეთი."},"3":{"verse":3,"text":"ეცადეთ მშვიდობის საკვრელით შეინარჩუნოთ სულის ერთობა."},"4":{"verse":4,"text":"ერთია ხორცი და ერთია სული, ისევე, როგორც ხმობილნი ხართ თქვენი ხმობის ერთი იმედით."},"5":{"verse":5,"text":"ერთია უფალი, ერთია რწმენა, ერთია ნათლისღება."},"6":{"verse":6,"text":"ერთია ღმერთი და ყოველთა მამა, ყველაზე უზენაესი, ყოვლის გამრიგე და ყველაში დავანებული."},"7":{"verse":7,"text":"ხოლო თითოეულ ჩვენგანს ქრისტესმიერი ნიჭის ზომისამებრ მიეცა მადლი."},"8":{"verse":8,"text":"ამიტომაც თქმულა: „ავიდა მაღლა, წამოასხა ტყვენი და საბოძვარი უბოძა ხალხს“."},"9":{"verse":9,"text":"მაგრამ რას ნიშნავს „ავიდა“, თუ არა იმას, რომ უფრო უმალ ქვესკნელში უნდა ჩასულიყო?"},"10":{"verse":10,"text":"ჩასული კი იგივეა, რაც ყველა ცაზე მაღლა ასული, რათა აღავსოს ყოველი."},"11":{"verse":11,"text":"მანვე დაადგინა ზოგი მოციქულად, ზოგი წინასწარმეტყველად, ზოგი მახარებლად, ზოგნიც მწყემსებად და მოძღვრებად."},"12":{"verse":12,"text":"რათა სრულეყო წმიდანი მსახურების საქმისათვის - ქრისტეს სხეულის ასაშენებლად,"},"13":{"verse":13,"text":"ვიდრე ყველანი მივაღწევდეთ რწმენის ერთობას და ღმერთის ძის შემეცნებას სრულყოფილ კაცად, ქრისტეს ასაკის სისრულის ზომას,"},"14":{"verse":14,"text":"რათა აღარ ვიყოთ ბალღები, რომელთაც არყევს და იტაცებს მოძღვრების ყოველი ქარი, კაცთა ცბიერებითა და ცდუნების მზაკვრული ხერხით,"},"15":{"verse":15,"text":"არამედ სიყვარულით მივსდევდეთ ჭეშმარიტებას და ყოველმხრივ ვიზრდებოდეთ მასში, ვინც არის თავი - ქრისტე,"},"16":{"verse":16,"text":"ვის მიერაც მთელი სხეული, ურთიერთმჭიდე სახსრებით მტკიცედ შეკრული, თითოეული ასოს ზომიერი ურთიერთშეწევნით იზრდება, რათა აღეშენოს სიყვარულში."},"17":{"verse":17,"text":"ამას ვამბობ და ვმოწმობ უფალში, რათა აღარ იქცეოდეთ ისე, როგორც თავიანთი გონების ამაოებით იქცევიან წარმართნი."},"18":{"verse":18,"text":"გონებადაბნელებულნი და საღმრთო სიცოცხლისაგან გაუცხოებულნი, თავიანთი უმეცრებისა და გულქვაობის გამო,"},"19":{"verse":19,"text":"გარყვნილებას რომ მისცემიან გრძნობამიხდილნი და მზად არიან ყოველგვარი უწმინდურება ჩაიდინონ გაუმაძღრობით."},"20":{"verse":20,"text":"ხოლო თქვენ ასე როდი შეგიცვნიათ ქრისტე,"},"21":{"verse":21,"text":"რადგანაც არა მარტო მოგისმენიათ, კიდევაც გისწავლიათ მისგან (ვინაიდან იესოშია ჭეშმარიტება), -"},"22":{"verse":22,"text":"განშორებოდით მაცდურ გულისთქმათაგან გახრწნილი ძველი კაცის უწინდელ ყოფას,"},"23":{"verse":23,"text":"განახლებულიყავით თქვენი გონების სულით"},"24":{"verse":24,"text":"და შეგემოსათ ახალი კაცი, ღვთის მსგავსად შექმნილი სამართლიანობითა და ჭეშმარიტების სიწმინდით."},"25":{"verse":25,"text":"მაშ, განიშორეთ სიცრუე და თითოეული თქვენგანი ჭეშმარიტებას აუწყებდეს თავის მოყვასს, რადგანაც ერთმანეთის ასოები ვართ."},"26":{"verse":26,"text":"მრისხანებისას ნუ სცოდავთ; ნუ ჩაესვენება მზე თქვენი რისხვით."},"27":{"verse":27,"text":"ადგილს ნუ დაუთმობთ ეშმაკს."},"28":{"verse":28,"text":"მპარავი ნუღარ მოიპარავს, არამედ იშრომოს და თავისი ხელით კეთილი საქმე აკეთოს, რათა შეეძლოს გაიკითხოს გაჭირვებული."},"29":{"verse":29,"text":"ნურავითარი უგვანი სიტყვა ნუ დასცდება თქვენს ბაგეს, არამედ მხოლოდ კეთილი შესაგონებლად, რათა მადლი მიაგოს მსმენელთ."},"30":{"verse":30,"text":"ნუ შეაჭირვებთ წმიდა სულს ღვთისას, რომლითაც აღიბეჭდეთ გამოხსნის დღისთვის."},"31":{"verse":31,"text":"ყოველგვარი სიმწარე, მრისხანება, ყვირილი, გმობა შორს იყოს თქვენგან ყოველივე ბოროტთან ერთად."},"32":{"verse":32,"text":"არამედ კეთილნი და ლმობიერნი იყავით ერთურთის მიმართ და მიუტევეთ ერთმანეთს, როგორც ქრისტეში მოგიტევათ თქვენ ღმერთმა."}},"meta":{"connection":"kaOrth","book_number":560,"chapter_number":4,"previous_chapter":{"connection":"kaOrth","book_number":560,"chapter":3},"next_chapter":{"connection":"kaOrth","book_number":560,"chapter":5}}}