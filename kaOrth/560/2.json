{"chapter":{"1":{"verse":1,"text":"და აღგადგინათ თქვენც, მკვდრად ქცეულნი თქვენი ბრალეულობით და ცოდვებით,"},"2":{"verse":2,"text":"რომლებითაც უწინ ამ წუთისოფლის წესისამებრ იარებოდით, ჰაერის ძალთა მთავრის - იმ სულის ნებით, ვის ძალმოსილებასაც ამჟამად ჰმონებენ ურჩობის ძენი;"},"3":{"verse":3,"text":"ოდესღაც ჩვენც მათ შორის ვცხოვრობდით, ხორცის გულისთქმას აყოლილნი, ხორციელ ვნებათა და ზრახვათა მონა-მორჩილნი და, ბუნებით, დანარჩენთა მსგავსად, შერისხვის შვილნი;"},"4":{"verse":4,"text":"მაგრამ წყალობით მდიდარმა ღმერთმა, თავისი უშრეტი სიყვარულით რომ შეგვიყვარა,"},"5":{"verse":5,"text":"ბრალეულობით მკვდარნი ქრისტესთან ერთად გაგვაცოცხლა (მადლით ხართ გამოხსნილნი),"},"6":{"verse":6,"text":"მასთან ერთად აღგვადგინა და მასთანვე დაგვსხა ზეცას ქრისტე იესოში,"},"7":{"verse":7,"text":"რათა მომავალ საუკუნეთათვის ეჩვენებინა ულევი სიმდიდრე თავისი მადლისა, ჩვენდამი მოწყალებით რომ მოგვმადლა იესო ქრისტეში."},"8":{"verse":8,"text":"და მართლაც, მადლმა გიხსნათ რწმენის წყალობით; მაგრამ ეს თქვენგან კი არ არის, არამედ ნიჭია ღვთისა;"},"9":{"verse":9,"text":"და არც თქვენს საქმეთაგან, რათა არავინ იქადოდეს."},"10":{"verse":10,"text":"რადგანაც მისი ქმნილებანი ვართ, ქრისტე იესოში შექმნილნი სიკეთის ქმნისთვის, როგორც დაგვიწესა ღმერთმა, რათა სიკეთით ვიაროთ."},"11":{"verse":11,"text":"მაშ, გახსოვდეთ, რომ თქვენ, ოდესღაც ხორცით წარმართნი, წინადაუცვეთლებს რომ გიწოდებდნენ ხორციელი წინადაცვეთით, ანუ კაცის ხელით წინადაცვეთილნი, -"},"12":{"verse":12,"text":"ამ დროს ქრისტეს გარეშე იყავით, ისრაელის მოქალაქეობას მოკლებულნი, აღთქმის მცნებათათვის უცნონი, სასომიხდილნი და ამქვეყნად უღმრთოდ შთენილნი."},"13":{"verse":13,"text":"ახლა კი იესო ქრისტეში, ოდესღაც მისგან შორს მყოფნი, ახლობელნი გახდით ქრისტეს სისხლით."},"14":{"verse":14,"text":"რადგანაც იგია მშვიდობა ჩვენი, ერთად რომ აქცია ორი, მათ შორის აღმართული ზღუდის დამრღვევი,"},"15":{"verse":15,"text":"რომელმაც თავისი ხორცით განაქარა მტრობა, აღთქმათა რჯული კი - მოძღვრებით, რათა, მშვიდობისმყოფელს, ორისაგან ერთი ახალი კაცი შეექმნა თავის თავში,"},"16":{"verse":16,"text":"და ორივე ერთი სხეულით შეერიგებინა ღმერთთან ჯვრის მეშვეობით, რომელზედაც მოაკვდინა მტრობა."},"17":{"verse":17,"text":"მოვიდა და მშვიდობა გახარათ ყველას - შორებელთაც და ახლობელთაც."},"18":{"verse":18,"text":"რადგანაც მისი მეოხებით ორივენი ერთი სულით მივეახლებით მამას."},"19":{"verse":19,"text":"ასე რომ, აღარც უცხონი ხართ და აღარც ხიზნები, არამედ წმიდათა თანამოქალაქენი და ღვთის სახლეულნი;"},"20":{"verse":20,"text":"მოციქულთა და წინასწარმეტყველთა საძირკველზე დაფუძნებულნი, რომლის ქვაკუთხედია თვით იესო ქრისტე,"},"21":{"verse":21,"text":"რომელზედაც მთელი შენობა, მწყობრად ნაგები, წმიდა ტაძრად აღიმართება უფალში,"},"22":{"verse":22,"text":"და რომელსაც თქვენც დაეფუძნებით, რათა იყოთ ღვთის სავანე სულით."}},"meta":{"connection":"kaOrth","book_number":560,"chapter_number":2,"previous_chapter":{"connection":"kaOrth","book_number":560,"chapter":1},"next_chapter":{"connection":"kaOrth","book_number":560,"chapter":3}}}