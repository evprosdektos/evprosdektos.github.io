{"chapter":{"1":{"verse":1,"text":"პავლე, ღვთის ნებით იესო ქრისტეს მოციქული, - ეფესოში მყოფ წმიდათ და მორწმუნეთ იესო ქრისტეში:"},"2":{"verse":2,"text":"მადლი და მშვიდობა ჩვენი მამა ღმრთისა და უფალ იესო ქრისტესაგან."},"3":{"verse":3,"text":"კურთხეულ იყოს ღმერთი და მამა ჩვენი უფლის იესო ქრისტესი, რომელმაც გვაკურთხა იესო ქრისტეს მიერ ყოველი სულიერი კურთხევით ცაში."},"4":{"verse":4,"text":"ვინაიდან ქვეყნიერების შექმნამდე ამოგვირჩია მასში, რათა წმიდანი და უბიწონი ვყოფილიყავით მის წინაშე სიყვარულით;"},"5":{"verse":5,"text":"თავისი ნებისამებრ წინასწარვე რომ განსაზღვრა ვეშვილებინეთ იესო ქრისტეს მეშვეობით,"},"6":{"verse":6,"text":"რათა გვექო დიდება მისი მადლისა, რომელიც მოგვმადლა თავის საყვარელ ძეში,"},"7":{"verse":7,"text":"ვის მიერაც გვაქვს გამოსყიდვა მისი სისხლით და ცოდვათა მოტევება მისივე მადლის სიმდიდრით,"},"8":{"verse":8,"text":"ესოდენ უხვად რომ გვიბოძა ყოველგვარი სიბრძნითა და გონიერებით,"},"9":{"verse":9,"text":"და გვაუწყა თავისი ნების საიდუმლო თავისივე კეთილმოსურნეობით,"},"10":{"verse":10,"text":"რითაც წინასწარ განსაზღვრა თავის თავში, განეგო ჟამთა სისრულე და ყოველივე ზეციურისა და მიწიერისთვის თავი მოეყარა ქრისტეში,"},"11":{"verse":11,"text":"რომელშიაც გავხდით მემკვიდრენი, რაც წინასწარვე განკუთვნილი იყო ჩვენთვის მისი განჩინების თანახმად, ვინც ყველაფერს აღასრულებს თავისი ნებით,"},"12":{"verse":12,"text":"რათა მისი დიდების მაქებარნი ვყოფილიყავით, იმთავითვე ქრისტეს მოიმედენი;"},"13":{"verse":13,"text":"მასშივე მოისმინეთ თქვენც ჭეშმარიტების სიტყვა, თქვენი ხსნის სახარება, რაც იწამეთ და კიდევაც აღიბეჭდეთ აღთქმული წმიდა სულით,"},"14":{"verse":14,"text":"რომელიც არის ჩვენი მემკვიდრეობის წინდი საბოლოო გამოხსნამდე, როცა დავიმკვიდრებთ ჩვენს წილხვედრს მისი დიდების საქებრად."},"15":{"verse":15,"text":"ამიტომ მეც, როცა გავიგე თქვენი რწმენა უფალ იესოსადმი და თქვენი სიყვარული ყველა წმიდის მიმართ,"},"16":{"verse":16,"text":"გამუდმებით მადლს ვწირავ ღმერთს თქვენ გამო და ჩემს ლოცვებში გიხსენებთ,"},"17":{"verse":17,"text":"რათა მოგცეთ ჩვენი უფლის იესო ქრისტეს ღმერთმა დიდების მამამ, სიბრძნისა და გამოცხადების სული მის შესაცნობად;"},"18":{"verse":18,"text":"და გაანათლოს თქვენი გონების თვალი, რათა შეიცნოთ, რა არის მისი ხმობის იმედი და როგორია მისი დიადი მემკვიდრეობის სიმდიდრე წმიდათა შორის,"},"19":{"verse":19,"text":"ან რარიგ განუზომელია მისი ძალმოსილების სიდიადე ჩვენში, რომელთაც გვწამს მისი მძლეთამძლე ძალის წყალობით,"},"20":{"verse":20,"text":"რომლითაც იმოქმედა ქრისტეში, მკვდრეთით აღადგინა და მარჯვნივ დაისვა ცაში,"},"21":{"verse":21,"text":"ყველა მთავრობასა თუ ხელმწიფებაზე, ყველა ძალსა თუ უფლებაზე, ყველა იმ სახელზე მაღლა, სახელად რომ ითქმის არა მარტო ამ საწუთროში, არამედ მომავალშიც;"},"22":{"verse":22,"text":"ყველაფერი ფეხქვეშ გაუგო და დაუმორჩილა, და მისცა მას მთავრობა ყოველი ეკლესიისა,"},"23":{"verse":23,"text":"რომელიც არის მისი სხეული, ყოვლის აღმვსები ყოვლით."}},"meta":{"connection":"kaOrth","book_number":560,"chapter_number":1,"previous_chapter":{"connection":"kaOrth","book_number":550,"chapter":6},"next_chapter":{"connection":"kaOrth","book_number":560,"chapter":2}}}