{"chapter":{"1":{"verse":1,"text":"შვილებო, დაემორჩილეთ თქვენს მშობლებს უფალში, რადგანაც ეს სამართლიანია."},"2":{"verse":2,"text":"„პატივი ეცი მამას შენსას და დედას“, ესაა პირველი მცნება აღთქმით, -"},"3":{"verse":3,"text":"რათა სიკეთე არ მოგეშალოს და დღეგრძელი იყო ამ ქვეყნად."},"4":{"verse":4,"text":"თქვენ კი, მამებო, მოთმინებიდან ნუ გამოიყვანთ შვილებს, არამედ აღზარდეთ ისინი უფლის შეგონებით და სწავლით."},"5":{"verse":5,"text":"მონებო, დაემორჩილეთ თქვენს ხორციელ ბატონებს შიშით, ძრწოლით და გულის სიწრფელით, როგორც ქრისტეს;"},"6":{"verse":6,"text":"არა თვალთმაქცური სამსახურით, როგორც პირმოთნენი, არამედ როგორც ქრისტეს მონები, სულით რომ ასრულებენ ღვთის ნებას."},"7":{"verse":7,"text":"კეთილი ნებით ჰმონებდეთ მათ, როგორც უფალს, და არა როგორც ადამიანებს."},"8":{"verse":8,"text":"იცოდეთ, რომ ყველა, მონაც და თავისუფალიც, ვინც კი სიკეთეს სჩადის, საზღაურს მიიღებს უფლისგან."},"9":{"verse":9,"text":"თქვენც, ბატონებო, ასევე ექცეოდეთ მონებს; დაიოკეთ სისასტიკე, გახსოვდეთ, რომ ცაშია თქვენი და მათი უფალი, ვისთვისაც უცხოა მიკერძოება."},"10":{"verse":10,"text":"და ბოლოს, ძმანო, გასალკლდევდით უფლის მეოხებით და მისი ძალის სიმტკიცით."},"11":{"verse":11,"text":"შეიმოსეთ ღვთის სრული საჭურველი, რათა შეგეძლოთ წინ აღუდგეთ ეშმაკის ხრიკებს,"},"12":{"verse":12,"text":"რადგანაც სისხლისა და ხორცის წინააღმდეგ კი არ ვიბრძვით, არამედ მთავრობათა და ხელმწიფებათა, ამ ბნელი საწუთროს მპყრობელთა და ცისქვეშეთის უკეთურ სულთა წინააღმდეგ."},"13":{"verse":13,"text":"ამიტომ ხელთ იპყარით ღვთის საჭურველი, რათა უკეთურ დღეს შეგეძლოთ წინააღმდეგობა და, ყოვლის მძლეველნი, კვლავ მტკიცედ იდგეთ."},"14":{"verse":14,"text":"მაშ, აღიმართეთ, ჭეშმარიტება შეირტყით წელზე და სიმართლის აბჯრით შეიმოსეთ,"},"15":{"verse":15,"text":"ფეხთ კი მზადყოფნა ჩაიცვით მშვიდობის სახარების საქადაგებლად."},"16":{"verse":16,"text":"ამასთან, იფარეთ რწმენის ფარი, რომლითაც შესძლებთ ბოროტების ცეცხლოვან ისართა დაშრეტას,"},"17":{"verse":17,"text":"აიღეთ ხსნის ჩაჩქანი და სულის მახვილი, რომელიც არის ღვთის სიტყვა."},"18":{"verse":18,"text":"ყოველგვარი ლოცვა-ვედრებით დღენიადაგ ილოცეთ სულით, ეცადეთ მუდამ ფხიზლად იყოთ და გულმხურვალედ ლოცულობდეთ ყველა წმიდისთვის,"},"19":{"verse":19,"text":"ისევე, როგორც ჩემთვის, რათა მომეცეს სიტყვა და ჩემი პირით თამამად ვიქადაგო სახარების საიდუმლო,"},"20":{"verse":20,"text":"რისთვისაც ვმოციქულობ ბორკილდადებული და თამამად ვლაპარაკობ, რისი თქმაც მმართებს."},"21":{"verse":21,"text":"ხოლო ჩემს ამბავს დაწვრილებით გაუწყებთ ტიქიკოსი, საყვარელი ძმა და უფლის ერთგული მსახური,"},"22":{"verse":22,"text":"რომელიც სწორედ იმიტომ წარმოვგზავნე, რომ ჩვენი ამბავი შეეტყობინებინა და ენუგეშებინა თქვენი გულები."},"23":{"verse":23,"text":"მშვიდობა ძმებს და სიყვარული რწმენითურთ, მამა ღმერთისა და უფალ იესო ქრისტესაგან."},"24":{"verse":24,"text":"მადლი ყველას, ვისაც უცვლელი სიყვარულით უყვარს უფალი ჩვენი იესო ქრისტე. ამინ."}},"meta":{"connection":"kaOrth","book_number":560,"chapter_number":6,"previous_chapter":{"connection":"kaOrth","book_number":560,"chapter":5},"next_chapter":{"connection":"kaOrth","book_number":570,"chapter":1}}}