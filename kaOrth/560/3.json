{"chapter":{"1":{"verse":1,"text":"სწორედ ამიტომ მე, პავლე, იესო ქრისტეს ტყვედ ვიქეც თქვენთვის წარმართთა გულისთვის,"},"2":{"verse":2,"text":"თუკი გსმენიათ აღმშენებლობა ღვთის მადლისა, რომელიც მომეცა თქვენთვის,"},"3":{"verse":3,"text":"რადგანაც გამოცხადებით მეუწყა საიდუმლო, როგორც უწინ მოგწერეთ კიდეც მოკლედ;"},"4":{"verse":4,"text":"როცა წაიკითხავთ, შეგიძლიათ გაიგოთ, როგორ მესმის მე ქრისტეს საიდუმლო,"},"5":{"verse":5,"text":"რომელიც არ გამოცხადებია ადამის ძეთა სხვა თაობებს, როგორც ამჟამად გამოეცხადა სულით მის წმიდა მოციქულებსა და წინასწარმეტყველთ;"},"6":{"verse":6,"text":"რომ წარმართნიც, სახარების მეოხებით, თანამემკვიდრენი, თანასხეულნი და თანაზიარნი არიან მისი აღთქმისა ქრისტეში;"},"7":{"verse":7,"text":"სწორედ ამ სახარების მსახური გავხდი, თანახმად ღვთის მადლისა, რომელიც მომეცა მისი ძალისხმევით."},"8":{"verse":8,"text":"მე, უმცირესს წმიდათა შორის, მომეცა ეს მადლი, რათა მეხარებინა წარმართთათვის წარმოუდგენელი სიმდიდრე ქრისტესი,"},"9":{"verse":9,"text":"და გამეცხადებინა ყველასთვის, რა არის აღმშენებლობა საიდუმლოსი, უკუნისიდან დაფარულისა ღმერთში, რომელმაც შეჰქმნა ყოველი ქრისტეს მეოხებით,"},"10":{"verse":10,"text":"რათა აწ ეკლესიის მეშვეობით ეუწყოს ზეციურ მთავრობათა და ხელმწიფებათ ღვთის მრავალფეროვანი სიბრძნე,"},"11":{"verse":11,"text":"თანახმად საუკუნო წინასწარგანჩინებისა, რომელიც აღასრულა მან ჩვენი უფლის ქრისტე იესოს მიერ,"},"12":{"verse":12,"text":"ვისითაც გვაქვს სიმტკიცე და სასოება მისდამი მიახლებისა რწმენით."},"13":{"verse":13,"text":"ამიტომაც გევედრებით, გულს ნუ გაგიტეხთ ჩემი წუხილი თქვენ გამო, რაც არის თქვენი დიდება."},"14":{"verse":14,"text":"სწორედ ამიტომ ვიყრი მუხლს ჩვენი უფლის - იესო ქრისტეს მამის წინაშე,"},"15":{"verse":15,"text":"ვის მიერაც იწოდება, ყოველი მამობა მიწაზეც და ცაშიც, -"},"16":{"verse":16,"text":"რომ თავისი დიდების სიმდიდრისამებრ მოგცეთ თქვენ ძალა, რათა მისი სულით მტკიცედ დამკვიდრდეთ შინაგან კაცში,"},"17":{"verse":17,"text":"და ქრისტემ რწმენის მეშვეობით დაივანოს თქვენს გულებში,"},"18":{"verse":18,"text":"რათა, სიყვარულით დამკვიდრებულთ და დაფუძნებულთ, ყველა წმიდასთან ერთად შეგეძლოთ სიგრძისა თუ სიგანის, სიღრმისა თუ სიმაღლის წვდომა,"},"19":{"verse":19,"text":"და, რაც ყოველგვარ შემეცნებას აღემატება, - შეცნობა ქრისტეს სიყვარულისა, რათა აღივსოთ ღვთის მთელი სავსებით."},"20":{"verse":20,"text":"ხოლო მას, ვისაც ჩვენში მოქმედი ძალით განუზომლად მეტის ქმნა ძალუძს, ვიდრე ჩვენ ვთხოვთ, ანდა გვგონია, -"},"21":{"verse":21,"text":"დიდება ეკლესიაში, ქრისტე იესოსა და ყველა თაობაში, უკუნითი უკუნისამდე. ამინ."}},"meta":{"connection":"kaOrth","book_number":560,"chapter_number":3,"previous_chapter":{"connection":"kaOrth","book_number":560,"chapter":2},"next_chapter":{"connection":"kaOrth","book_number":560,"chapter":4}}}