{"chapter":{"1":{"verse":1,"text":"გაემგზავრა ისრაელი მთელი თავისი საბადებლითურთ, მივიდა ბერშებას და შესწირა მსხვერპლი თავისი მამის, ისაკის, ღმერთს."},"2":{"verse":2,"text":"უთხრა ღმერთმა ისრაელს ღამეულ ხილვაში: იაკობ, იაკობ! მიუგო: აქა ვარ."},"3":{"verse":3,"text":"უთხრა: მე ვარ ღმერთი, ღმერთი მამაშენისა. ნუ გეშინია ეგვიპტეში ჩასვლის, რადგან იქ გაქცევ დიდ ხალხად."},"4":{"verse":4,"text":"მეც ჩაგყვები ეგვიპტეში, მევე ამოგიყვან იქიდან და იოსები დაგიხუჭავს თვალებს საკუთარი ხელით."},"5":{"verse":5,"text":"აიყარა იაკობი ბერშებადან და წაიყვანეს ისრაელიანებმა იაკობი, თავიანთი მამა, და თავიანთი ცოლ-შვილი ურმებით, ფარაონმა რომ გამოუგზავნა."},"6":{"verse":6,"text":"წამოასხეს საქონელი და მთელი მონაგები, რაც მოიგეს ქანაანის ქვეყანაში და მივიდნენ ეგვიპტეს - იაკობი და მთელი მისი მონაგარი."},"7":{"verse":7,"text":"თავისი ვაჟიშვილები, ვაჟიშვილთა შვილები, ასულები და ვაჟიშვილთა ასულები - მთელი თავისი მონაგარი ჩაიყვანა ეგვიპტეს."},"8":{"verse":8,"text":"აჰა, ისრაელიანთა სახელები, რომელნიც ეგვიპტეში ჩავიდნენ: იაკობი და მისი ძენი; იაკობის პირმშო რეუბენი."},"9":{"verse":9,"text":"რეუბენის ძენი: ხანოქი, ფალუ, ხეცრონი და ქარმი."},"10":{"verse":10,"text":"სიმონის ძენი: იემუელი, იამინი, ოჰადი, იაქინი, ცოხარი და საული - ქანაანელი დედაკაცის შვილი."},"11":{"verse":11,"text":"ლევის ძენი: გერშონი, კეჰათი და მერარი."},"12":{"verse":12,"text":"იუდას ძენი: ყერი, ონანი, შელა, ფარეცი და ზარახი. ყური და ონანი ქანაანის ქვეყანაში დაიხოცნენ. ფარეცის ძენი იყვნენ ხეცრონი და ხამული."},"13":{"verse":13,"text":"ისაქარის ძენი: თოლაყი, ფუვა, იობი და შიმრონი."},"14":{"verse":14,"text":"ზებულონის ძენი: სერედი, ელონი და იეხალიელი."},"15":{"verse":15,"text":"ესენი არიან ლეას შვილები, რომელნიც უშვა მან იაკობს ფადან-არამში - და დინა, მისი ასული. სულ ოცდაცამეტი სული - ვაჟი და ასული."},"16":{"verse":16,"text":"გადის ძენი: ციფიონი, ხაგი, შუნი, უცბონი, ყეთი, აროდი და არიელი."},"17":{"verse":17,"text":"აშერის ძენი: იმნა, იშვა, იშვი, ბერიყა და მათი სერახი; ბერიყას ძენი: ხებერი და მალქიელი."},"18":{"verse":18,"text":"ესენი არიან შვილები ზილფასი, რომელიც მისცა ლაბანმა თავის ასულს, ლეას, და უშვა მან იაკობს ისინი - თექვსმეტი სული."},"19":{"verse":19,"text":"რახელის ძენი; იაკობის ცოლისა: იოსები და ბენიამინი."},"20":{"verse":20,"text":"შეეძინა იოსებს ეგვიპტის ქვეყანაში ვაჟიშვილები, რომლებიც უშვა მას ასენეთმა, ონის ქურუმის, ფოტიფერაყის ასულმა: მენაშე და ეფრემი."},"21":{"verse":21,"text":"ბენიამინის ძენი: ბელაყი, ბეხერი, აშბელი, გერა, ნაყამანი, როში, მუფიმი, ხუფიმი და არდი."},"22":{"verse":22,"text":"ესენი არიან რახელის შვილები, რომლებიც შეეძინა იაკობს - სულ თოთხმეტი სული."},"23":{"verse":23,"text":"დანის ძე: ხუშიმი."},"24":{"verse":24,"text":"ნაფთალის ძენი: იახცეელი, გუნი, იეცერი და შილემი."},"25":{"verse":25,"text":"ესენი არიან შვილები ბილჰასი, რომელიც მისცა ლაბანმა თავის ასულს, რახელს, და უშვა ისინი იაკობს - სულ შვიდი სული."},"26":{"verse":26,"text":"იაკობთან ერთად ეგვიპტეში ჩასულნი, მისი საზარდულიდან გამოსულნი, იაკობის ძეთა ცოლების გარდა, სულ იყვნენ სამოცდაექვსი სული."},"27":{"verse":27,"text":"და იოსების ძენი, რომელნიც შეეძინა მას ეგვიპტეში - სულ ორი სული. იაკობის მოდგმა, ეგვიპტეში რომ ჩავიდა, მთლიანად იყო სულ სამოცდაათი სული."},"28":{"verse":28,"text":"წინასწარ გაგზავნა იაკობმა იუდა იოსებთან, რომ იგი დახვედროდა მათ გოშენში, და წავიდნენ გოშენის მხარისკენ."},"29":{"verse":29,"text":"აღკაზმა იოსებმა თავისი ეტლი და დაიძრა თავისი მამის, ისრაელის, შესახვედრად გოშენისკენ. იხილა იგი, ყელზე მოეჭდო და დიდხანს ტიროდა მის ყელზე გადაჭდობილი."},"30":{"verse":30,"text":"უთხრა ისრაელმა იოსებს: თუნდაც მოვკვდე ახლა, რაკიღა ცოცხალს გხედავ."},"31":{"verse":31,"text":"უთხრა იოსებმა თავის ძმებს და მამის სახლს: წავალ, ვამცნობ ფარაონს და ვეტყვი: ჩემი ძმები და მამისსახლი, ქანაანის ქვეყანაში რომ იყვნენ, ჩემთან ჩამოვიდნენ."},"32":{"verse":32,"text":"მეცხვარეები არიან-მეთქი, მესაქონლეები; ცხვარ-ძროხა და ყველაფერი, რაც კი ებადათ, წამოასხეს-მეთქი."},"33":{"verse":33,"text":"როცა მოგიხმობთ ფარაონი და შეგეკითხებათ, რა საქმეს მისდევთო."},"34":{"verse":34,"text":"უთხარით, მეჯოგე ხალხი ვართ შენი მორჩილი სიყრმიდან დღემდე, ჩვენცა და ჩვენი მამა-პაპაც-თქო, რათა დაემკვიდროთ გოშენის მხარეში, რადგან სისაძაგლეა ეგვიპტელთათვის ყოველი მეცხვარე."}},"meta":{"connection":"kaOrth","book_number":10,"chapter_number":46,"previous_chapter":{"connection":"kaOrth","book_number":10,"chapter":45},"next_chapter":{"connection":"kaOrth","book_number":10,"chapter":47}}}