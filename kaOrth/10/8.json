{"chapter":{"1":{"verse":1,"text":"გაიხსენა ღმერთმა ნოე და ყოველი ცხოველი, ყოველი პირუტყვი, მასთან ერთად რომ იყო კიდობანში; და მოავლინა ღმერთმა ქვეყნად ქარი და დაყუდდა წყალი."},"2":{"verse":2,"text":"დაიგმანენ უფსკრულის წყაროები და ცათა სარკმელები, და შეწყდა წვიმა."},"3":{"verse":3,"text":"თანდათან მიიქცეოდა წყალი მიწიდან და იკლო წყალმა ას ორმოცდამეათე დღის ბოლოს."},"4":{"verse":4,"text":"მეშვიდე თვეს, თვის მეჩვიდმეტე დღეს არარატის მთებს მიადგა კიდობანი."},"5":{"verse":5,"text":"თანდათან იკლებდა წყალი მეათე თვემდე. მეათე თვის პირველ დღეს გამოჩნდა მთათა მწვერვალები."},"6":{"verse":6,"text":"ორმოცი დღის შემდეგ გააღო ნოემ სარკმელი, კიდობნისთვის რომ ჰქონდა დატანებული."},"7":{"verse":7,"text":"გამოუშვა ყორანი; მიფრინავდა იგი და უკანვე ბრუნდებოდა, ვიდრე დაშრებოდა წყალი დედამიწაზე."},"8":{"verse":8,"text":"გაუშვა მტრედი, რომ გაეგო - თუ დაიკლო წყალმა მიწის პირზე."},"9":{"verse":9,"text":"ვერ იპოვა მტრედმა ბრჭყალის მოსაჭიდი და უკანვე მოუბრუნდა კიდობანში, რადგან ჯერ კიდევ იდგა წყალი მთელს მიწის პირზე; გაიწოდა ხელი ნოემ, აიყვანა იგი და შეიყვანა კიდობანში."},"10":{"verse":10,"text":"შვიდ დღეს კიდევ იცადა და ხელახლა გაუშვა მტრედი კიდობნიდან."},"11":{"verse":11,"text":"დაუბრუნდა მტრედი საღამოჟამს და, აჰა, ზეთისხილის ნედლი რტო ეჭირა ნისკარტით. მიხვდა ნოე, რომ დამწდარიყო წყალი დედამიწაზე."},"12":{"verse":12,"text":"შვიდ დღეს დაიცადა კიდევ და გაუშვა მტრედი; აღარ მობრუნებულა იგი მასთან."},"13":{"verse":13,"text":"ექვსასმეერთე წელს, პირველი თვის დამდეგს დაშრა წყალი ქვეყნად; ახადა ნოემ სახურავი კიდობანს და ხედავს, აჰა, გამშრალია მიწის პირი."},"14":{"verse":14,"text":"მეორე თვის ოცდამეშვიდე დღეს გამოშრა დედამიწა."},"15":{"verse":15,"text":"ასე უთხრა ღმერთმა ნოეს:"},"16":{"verse":16,"text":"გამოდით კიდობნიდან შენ და შენი ცოლი, შენა შვილები და მათი ცოლები."},"17":{"verse":17,"text":"ყველა ცხოველი შენთან მყოფი, ყველა ხორციელი, ფრინველი, პირუტყვი, და ყველა ქვეწარმავალი, მიწაზე მძრომელი, გამოიყვანე შენთან ერთად; მოეფინონ ქვეყანას, ინაყოფიერონ და გამრავლდნენ ქვეყნად."},"18":{"verse":18,"text":"გამოვიდა ნოე და მასთან ერთად მისი შვილები, მისი ცოლი და მისი შვილების ცოლები."},"19":{"verse":19,"text":"ყოველი ცხოველი, ყოველი პირუტყვი, ყოველი ქვეწარმავალი, მიწაზე მძრომელი, ყოველი ფრინველი, თავ-თავისი გვარისდა მიხედვით გამოვიდა კიდობნიდან."},"20":{"verse":20,"text":"აუგო ნოემ სამსხვერპლო უფალს, თითო-თითო ამოარჩია ყოველი წმიდა პირუტყვიდან და ყოველი წმიდა ფრინველიდან და აღსავლენად მიიტანა სამსხვერპლოზე."},"21":{"verse":21,"text":"იყნოსა უფალმა კეთილსურნელება და თქვა უფალმა თავისთვის: ამიერიდან აღარ დავწყევლი მიწას ადამიანის გამო, რადგან ბოროტისკენაა მიდრეკილი ადამიანის გულისთქმა მისი სიყრმიდანვე. მეტად აღარ გავანადგურებ ცოცხალ არსებას, როგორც მოვიქეცი."},"22":{"verse":22,"text":"ვიდრე ქვეყანა იქნება - არც თესვა და მკა, არც ყინვა და სიცხე, არც ზაფხული და ზამთარი, არც დღე და ღამე არ გაუქმდება."}},"meta":{"connection":"kaOrth","book_number":10,"chapter_number":8,"previous_chapter":{"connection":"kaOrth","book_number":10,"chapter":7},"next_chapter":{"connection":"kaOrth","book_number":10,"chapter":9}}}