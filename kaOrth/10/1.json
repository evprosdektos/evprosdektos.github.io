{"chapter":{"1":{"verse":1,"text":"თავდაპირველად ღმერთმა შექმნა ცა და მიწა."},"2":{"verse":2,"text":"მიწა იყო უსახო და უდაბური, ბნელი იდო უფსკრულზე და სული ღვთისა იძვროდა წყლებს ზემოთ."},"3":{"verse":3,"text":"თქვა ღმერთმა: იყოს ნათელი! და იქმნა ნათელი."},"4":{"verse":4,"text":"და ნახა ღმერთმა, რომ ნათელი კარგი იყო, და გაჰყარა ღმერთმა ნათელი და ბნელი."},"5":{"verse":5,"text":"ნათელს ღმერთმა უწოდა დღე და ბნელს უწოდა ღამე. იყო საღამო, იყო დილა - პირველი დღე."},"6":{"verse":6,"text":"თქვა ღმერთმა: იყოს წყალთა შორის მყარი და გაჰყაროს წყლები."},"7":{"verse":7,"text":"გააჩინა ღმერთმა მყარი და გაჰყარა ერთმანეთისგან წყალი, რომელიც არის მყარს ქვემოთ, და წყალი, რომელიც არის მყარს ზემოთ. და იქმნა ასე."},"8":{"verse":8,"text":"მყარს ღმერთმა უწოდა ცა. იყო საღამო, იყო დილა - მეორე დღე."},"9":{"verse":9,"text":"თქვა ღმერთმა: შეგროვდეს ერთგან ცისქვეშეთის წყალი და გამოჩნდეს ხმელეთი. და იქმნა ასე."},"10":{"verse":10,"text":"ხმელეთს ღმერთმა უწოდა მიწა და შეგროვილ წყალს უწოდა ზღვა. დაინახა ღმერთმა, რომ კარგი იყო."},"11":{"verse":11,"text":"თქვა ღმერთმა: აღმოაცენოს მიწამ მცენარეული - ბალახი, თესლის მთესველი, ხე ნაყოფიერი, თესლოვანი ნაყოფის მომტანი მიწაზე თავისი გვარისდა მიხედვით. და იქმნა ასე."},"12":{"verse":12,"text":"წარმოშვა მიწამ მცენარეული - ბალახი, თესლის მთესველი თავისი გვარისდა მიხედვით, და ხე, თესლოვანი ნაყოფის მომტანი, თავისი გვარისდა მიხედვით."},"13":{"verse":13,"text":"იყო საღამო, იყო დილა - მესამე დღე."},"14":{"verse":14,"text":"თქვა ღმერთმა: იყოს მნათობები ცის მყარზე დღისა და ღამის გასაყრელად, დროჟამის აღმნიშვნელად - დღეებისა და წელიწადებისა;"},"15":{"verse":15,"text":"იყვნენ მანათობლებად ცის მყარზე რომ გაანათონ მიწა. და იქმნა ასე."},"16":{"verse":16,"text":"გააჩინა ღმერთმა ორი მთავარი მნათობი, - დიდი მნათობი დღის განმგებლად და მცირე მნათობი ღამის განმგებლად - და ვარსკვლავები."},"17":{"verse":17,"text":"დასხა ისინი ღმერთმა ცის მყარზე, რომ გაენათებინათ მიწა,"},"18":{"verse":18,"text":"განეგოთ დღე და ღამე, გაეყარათ ნათელი და ბნელი. დაინახა ღმერთმა, რომ კარგი იყო."},"19":{"verse":19,"text":"იყო საღამო, იყო დილა - მეოთხე დღე."},"20":{"verse":20,"text":"თქვა ღმერთმა: აფუთფუთდეს წყალში სულდგმული; მიწის ზემოთ კი, ცის მყარზე, ფრინველმა იფრინოს. და იქმნა ასე."},"21":{"verse":21,"text":". შექმნა ღმერთმა დიდი თევზები და ყოველი სულდგმული, მცურავი თავ-თავისი გვარისდა მიხედვით, რაც-კი წყალში ფუთფუთებს, და ყველა ფრთოსანი თავ-თავისი გვარისდა მიხედვით. დაინახა ღმერთმა, რომ კარგი იყო."},"22":{"verse":22,"text":"აკურთხა ღმერთმა ისინი და თქვა: ინაყოფიერეთ და იმრავლეთ, აავსეთ ზღვები. ფრინველებმა იმრავლონ მიწაზე."},"23":{"verse":23,"text":"იყო საღამო, იყო დილა - მეხუთე დღე."},"24":{"verse":24,"text":"თქვა ღმერთმა: წარმოშვას მიწამ სულდგმული თავთავისი გვარისდა მიხედვით - პირუტყვი, ქვემძრომი და მიწის მხეცები თავ-თავისი გვარისდა მიხედვით. და იქმნა ასე."},"25":{"verse":25,"text":"გააჩინა ღმერთმა ნადირი თავ-თავისი გვარისდა მიხედვით, საქონელი თავ-თავისი გვარისდა მიხედვით და ქვემძრომი თავ-თავისი გვარისდა მიხედვით. დაინახა ღმერთმა, რომ კარგი იყო."},"26":{"verse":26,"text":"თქვა ღმერთმა: გავაჩინოთ კაცი ჩვენს ხატად, ჩვენს მსგავსებად. ეპატრონოს ზღვაში თევზს, ცაში ფრინველს, პირუტყვს, მთელს დედამიწას და ყველა ქვემძრომს, რაც კი მიწაზე დახოხავს."},"27":{"verse":27,"text":"შექმნა ღმერთმა კაცი, თავის ხატად შექმნა იგი, მამაკაცად და დედაკაცად შექმნა ისინი."},"28":{"verse":28,"text":"აკურთხა ღმერთმა ისინი და უთხრა: ინაყოფიერეთ და იმრავლეთ, აავსეთ დედამიწა, დაეუფლეთ მას, ეპატრონეთ ზღვაში თევზს, ცაში ფრინველს, ყოველ ცხოველს, რაც კი დედამიწაზე დახოხავს."},"29":{"verse":29,"text":"თქვა ღმერთმა: აჰა, მომიცია თქვენთვის ყოველი ბალახი, თესლის მთესველი, რაც კი დედამიწის ზურგზეა, და ყოველი ნაყოფიერი ხე, თესლის მთესველი. ეს იყოს თქვენი საზრდო."},"30":{"verse":30,"text":"მიწის ყველა მხეცს, ცის ყველა ფრინველს, ყველა ქვემძრომს, რასაც კი სიცოცხლის სული უდგას, მწვანე ბალახი ჰქონდეს საჭმელად. და იქმნა ასე."},"31":{"verse":31,"text":"დაინახა ღმერთმა ყოველივე, რაც გააჩინა, და აჰა, ძალიან კარგი იყო. იყო საღამო, იყო დილა - მეექვსე დღე."}},"meta":{"connection":"kaOrth","book_number":10,"chapter_number":1,"previous_chapter":null,"next_chapter":{"connection":"kaOrth","book_number":10,"chapter":2}}}