{"chapter":{"1":{"verse":1,"text":"იცოცხლა სარამ ას ოცდაშვიდი წელი, ეს არის სარას სიცოცხლის წლები."},"2":{"verse":2,"text":"მოკვდა სარა კირიათ-არბეში, აწინდელ ხებრონში, ქანაანის ქვეყნად. მივიდა აბრაამი სარას საგლოვად და დასატირებლად."},"3":{"verse":3,"text":"მოსცილდა თავის მკვდარს აბრაამი და ეუბნება ხეთელებს:"},"4":{"verse":4,"text":"მსხემად და მდგმურად ვარ თქვენთან; მომეცით საკუთარი სამარხი თქვენს მიწაზე, რომ დავმარხო ჩემი მკვდარი."},"5":{"verse":5,"text":"მიუგეს ხეთელებმა აბრაამს და უთხრეს:"},"6":{"verse":6,"text":"მოგვისმინე, ბატონო. ღვთიანი მთავარი ხარ ჩვენ შორის; დამარხე შენი მკვდარი ჩვენს საუკეთესო სამარხში. ჩვენ შორის ვერავინ დაგიკავებს თავის სამარხს შენი მკვდრის დასამარხავად."},"7":{"verse":7,"text":"ადგა აბრაამი და თაყვანისცა ამ ქვეყნის ხალხს, ხეთელებს."},"8":{"verse":8,"text":"ასე უთხრა მათ: თუ ინებებთ და მკვდარს დამამარხვინებთ, ბარემ ნუ გამაწბილებთ და შემავედრეთ ყეფრონ ცოხარის ძეს,"},"9":{"verse":9,"text":"მომცეს მახფელას მღვიმე, მისი ყანის ბოლოს რომ არის; თავის ფასში მომცეს თქვენი თანდასწრებით საკუთარ სამარხად."},"10":{"verse":10,"text":"ყეფრონი ხეთელებს შორის იჯდა; მიუგო ყეფრონ ხეთელმა აბრაამს ნეთელთა და ყველას გასაგონად, ვინც კი მისი ქალაქის კარიბჭესთან იყო მოსული, და უთხრა:"},"11":{"verse":11,"text":"არა, ბატონო, მომისმინე: მინდორიც მომიცია და მღვიმეც, იქ რომ არის; ჩემი ხალხის თანდასწრებით მომიცია; დამარხე შენი მკვდარი."},"12":{"verse":12,"text":"თაყვანისცა აბრაამმა ქვეყნის ერს."},"13":{"verse":13,"text":"ასე ელაპარაკა ყეფრონს ქვეყნის ერის გასაგონად: თუ თანახმა ხარ, აიღე მინდვრის საფასური, გამომართვი და დავმარხავ იქ ჩემს მკვდარს."},"14":{"verse":14,"text":"მიუგო ყეფრონმა აბრაამს და უთხრა:"},"15":{"verse":15,"text":"ყური დამიგდე, ბატონო: რა სალაპარაკოა ოთხასი შეკელი ვერცხლის საღირალი მიწა. წადი, დამარხე შენი მკვდარი."},"16":{"verse":16,"text":"დაეთანხმა აბრაამი ყეფრონს და მიუწონა აბრაამმა ყეფრონს ვერცხლი, რამდენიც მოითხოვა ხეთელთა გასაგონად, ოთხასი შეკელი ვერცხლი ვაჭართა მაზანდით."},"17":{"verse":17,"text":"ასე დაუმტკიცდა საკუთრებად აბრაამს ყეფრონისეული მინდორი მახფელაში, მამრეს წინ რომ არის, მინდორი და იქ მდებარე მღვიმე, ყოველი ხე იმ მინდორზე და მის საზღვრებში რომ დგას ირგვლივ,"},"18":{"verse":18,"text":"ხეთელთა და ყველას თანდასწრებით, ვინც კი მისი ქალაქის კარიბჭესთან იყო მოსული."},"19":{"verse":19,"text":"ამის შემდეგ დამარხა აბრაამმა სარა, თავისი ცოლი მახფელას მინდვრის მღვიმეში, მამრეს გასწვრივ. ეს არის ხებრონი ქანაანის ქვეყნად."},"20":{"verse":20,"text":"დაუმტკიცდა აბრაამს მინდორი და იქ მდებარე მღვიმე ხეთელებისგან საკუთარ სამარხად."}},"meta":{"connection":"kaOrth","book_number":10,"chapter_number":23,"previous_chapter":{"connection":"kaOrth","book_number":10,"chapter":22},"next_chapter":{"connection":"kaOrth","book_number":10,"chapter":24}}}