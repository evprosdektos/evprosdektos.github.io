{"chapter":{"1":{"verse":1,"text":"აკურთხა ღმერთმა ნოე და მისი შვილები და უთხრა: ინაყოფიერეთ, იმრავლეთ და აავსეთ ქვეყანა."},"2":{"verse":2,"text":"თქვენი შიში და ძრწოლა ჰქონდეს მიწის ყველა მხეცს, ცის ყველა ფრინველს, ყოველ სულდგმულს, რაც კი იძვრის დედამიწაზე, და ზღვის ყველა თევზს. თქვენს ხელთ არიან ისინი."},"3":{"verse":3,"text":"ყოველი იძვრისი, რაც კი ცოცხლობს, საჭმელად გქონდეთ; როგორც მწვანე ბალახს, ისე გაძლევთ ყველაფერს."},"4":{"verse":4,"text":"ოღონდ ხორციელს ცოცხლად, მის სისხლთან ერთად ნუ შეჭამთ."},"5":{"verse":5,"text":"მე კი თქვენს სისხლს თქვენი სიცოცხლის წილ მოვიკითხავ, ყოველ მხეცს მოვკითხავ, ადამიანს მოვკითხავ, თქვენ მოგკითხავთ ერთმანეთის სიცოცხლეს."},"6":{"verse":6,"text":"ვინც ადამიანის სისხლს დაღვრის, ადამიანის მიერვე დაიღვრება მისი სისხლი, რადგან ღვთის ხატად შეიქმნა ადამი."},"7":{"verse":7,"text":"ინაყოფიერეთ და იმრავლეთ, მოეფინეთ ქვეყანას და გამრავლდით მასზე."},"8":{"verse":8,"text":"უთხრა ღმერთმა ნოეს და მის შვილებს მასთან ერთად:"},"9":{"verse":9,"text":"აჰა, გიდებთ აღთქმას თქვენ და თქვენს შთამომავლობას,"},"10":{"verse":10,"text":"ყოველ სულდგმულს, რომელიც კი თქვენთან არის, ფრინველს, პირუტყვს, მიწის ყველა მხეცს, რომელიც კი თქვენთან არის, ყველას, კიდობნიდან გამოსულს,"},"11":{"verse":11,"text":"გიდებთ აღთქმას, რომ აღარ აღგვის ხორციელს წარღვნა და აღარ მოვა წარღვნა ქვეყნის დასაღუპავად."},"12":{"verse":12,"text":"თქვა უფალმა ღმერთმა: ეს იყოს ნიშანი აღთქმისა, რომელსაც ვდებ ჩემსა და თქვენ შორის, და თქვენთან მყოფ ყოველ სულდგმულს შორის, თაობიდან თაობამდე, სამარადისოდ;"},"13":{"verse":13,"text":"ვდებ ჩემს ცისარტყელას ღრუბელში ნიშნად აღთქმისა ჩემსა და ქვეყანას შორის."},"14":{"verse":14,"text":"როდესაც ქვეყანას ღრუბლით დავღრუბლავ და გამოჩნდება ღრუბელში ცისარტყელა,"},"15":{"verse":15,"text":"მაშინ გავიხსენებ აღთქმას ჩემსა და თქვენ შორის, ყოველ ხორციელ სულდგმულს შორის, და აღარ გადაიქცევა წყალი წარღვნად ყოველი ხორციელის დასაღუპავად."},"16":{"verse":16,"text":"გამოჩნდება ჩემი ცისარტყელა ღრუბელში, დავინახავ მას და გავიხსენებ მარადიულ აღთქმას ღმერთსა და ყოველ ხორციელ სულდგმულს შორის, რაც კი არის ამქვეყნად."},"17":{"verse":17,"text":"უთხრა ღმერთმა ნოეს: ეს იყოს ნიშანი ჩემი აღთქმისა, რომელიც დაგიდევით თქვენ და ყოველ ხორციელს, რაც კი არის ამქვეყნად."},"18":{"verse":18,"text":"ესენი იყვნენ ნოეს შვილები, კიდობნიდან რომ გამოვიდნენ: სემი, ქამი და იაფეთი. ქამი იყო ქანაანის მამამთავარი."},"19":{"verse":19,"text":"ეს სამნი იყვნენ ნოეს შვილები, მათგან მთელი დედამიწა იქნა დასახლებული."},"20":{"verse":20,"text":"დაიწყო ნოემ მიწისმუშაკობა და გააშენა ვენახი."},"21":{"verse":21,"text":"შესვა ღვინო, დათვრა და გაშიშვლდა თავის კარავში."},"22":{"verse":22,"text":"დაინახა ქამმა, ქანაანის მამამთავარმა, მამის სიშიშვლე და შეატყობინა გარეთ თავის ორ ძმას."},"23":{"verse":23,"text":"აიღეს სემმა და იაფეთმა სამოსელი, მოისხეს მხრებზე, უკუსვლით მივიდნენ და დაფარეს მამის სიშიშვლე. პირი უკან ჰქონდათ მიქცეული და მამის სიშიშვლე არ დაუნახავთ."},"24":{"verse":24,"text":"გამოფხიზლდა ნოე ღვინისაგან და შეიტყო, როგორ მოეპყრა მას უმცროსი ვაჟი."},"25":{"verse":25,"text":"თქვა: წყეულიმც იყოს ქანაანი! თავისი ძმების მორჩილთა მორჩილი იყოს!"},"26":{"verse":26,"text":"თქვა: კურთხეულ იყოს უფალი, ღმერთი სემისა! მორჩილად გაუხდეს მას ქანაანი!"},"27":{"verse":27,"text":"განუფართოს ღმერთმა იაფეთს, სემის კარვებში დაემკვიდროს! დაემორჩილოს მას ქანაანი!"},"28":{"verse":28,"text":"იცოცხლა ნოემ წარღვნის შემდეგ სამას ორმოცდაათი წელი."},"29":{"verse":29,"text":"სრული ხანი ნოესი იყო ცხრაას ორმოცდაათი წელი, და მოკვდა."}},"meta":{"connection":"kaOrth","book_number":10,"chapter_number":9,"previous_chapter":{"connection":"kaOrth","book_number":10,"chapter":8},"next_chapter":{"connection":"kaOrth","book_number":10,"chapter":10}}}