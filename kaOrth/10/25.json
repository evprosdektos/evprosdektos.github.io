{"chapter":{"1":{"verse":1,"text":"კიდევ ითხოვა აბრაამმა ცოლი, სახელად კეტურა."},"2":{"verse":2,"text":"უშვა ქალმა ზიმრანი, იაქშანი, მედანი, მიდიანი, იშბაკი და შუახი."},"3":{"verse":3,"text":"იაკშანს შეეძინა შება და დედანი; დედანის შვილები იყვნენ: აშურიმი, ლეტუშიმი და ლეუმიმი."},"4":{"verse":4,"text":"მადიანის შვილები: ღეფა, ყეფერი, ხანოქი, აბიდაყი და ელდაღა. ყველა ესენი კეტურას შვილები არიან."},"5":{"verse":5,"text":"მისცა აბრაამმა ისაკს მთელი თავისი საბადებელი."},"6":{"verse":6,"text":"ხოლო თავის ხარჭების შვილებს აბრაამმა საჩუქრები დაურიგა და თავის სიცოცხლეშივე მოაშორა ისინი ისაკს, თავის ძეს, და გაუშვა აღმოსავლეთისკენ, აღმოსავლეთის მხარეში."},"7":{"verse":7,"text":"აბრაამის სიცოცხლის ხანი, რაც იცოცხლა, იყო ას სამოცდათხუთმეტი წელი."},"8":{"verse":8,"text":"აღესრულა და მოკვდა აბრაამი ტკბილ სიბერეში, მოხუცებული და ხანსრული, და შეერთო თავის ხალხს."},"9":{"verse":9,"text":"დამარხეს იგი ისაკმა და ისმაელმა, მისმა შვილებმა, მახფელას გამოქვაბულში, ხეთელი ყეფრონ ცონარის ძისეულ მინდორზე, მამრეს გასწვრივ,"},"10":{"verse":10,"text":"იმ მინდორზე, რომელიც აბრაამმა შეისყიდა ხეთელებისგან. იქ მარხიან აბრაამი და მისი ცოლი სარა."},"11":{"verse":11,"text":"აბრაამის სიკვდილის შემდეგ აკურთხა ღმერთმა ისაკი, მისი შვილი. დასახლდა ისაკი ბერ-ლახაი-როის მახლობლად."},"12":{"verse":12,"text":"ეს არის მოდგმა აბრაამის ძის, ისმაელისა, რომელიც უშვა აბრაამს აგარმა, სარას ყმაქალმა."},"13":{"verse":13,"text":"ეს არის ისმაელის ძეთა სახელები, სახელდებით მათი მოდგმისდა მიხედვით: ისმაელის პირმშო ნებაიოთი, მერე კედარი, ადბეელი და მიბსამი,"},"14":{"verse":14,"text":"მიშმაყი, დუმა და მასსა,"},"15":{"verse":15,"text":"ხადადი, თემა, იეტური, ნაფიში და კედმა."},"16":{"verse":16,"text":"ესენი არიან ისმაელის ძენი, ეს არის მათი სახელები მათ დაბებსა და ბანაკებში, თორმეტი ბელადია თავ-თავისი ტომისა."},"17":{"verse":17,"text":"ისმაელის სიცოცხლის ხანი იყო ას ოცდაჩვიდმეტი წელი. აღესრულა იგი და მოკვდა და შეერთო თავის ხალხს."},"18":{"verse":18,"text":"სახლობდნენ ხავილადან მოყოლებული შურამდე, ეგვიპტის გასწვრივ, აშურისკენ თუ მიდიხარ. ყველანი ერთმანეთის პირისპირ განლაგდნენ."},"19":{"verse":19,"text":"აჰა, ისაკის მოდგმა, აბრაამის ძისა: აბრაამმა შვა ისაკი."},"20":{"verse":20,"text":"ორმოცი წლისა იყო ისაკი, როცა მოიყვანა ცოლად რებეკა, შუამდინარეთიდან მოსული არამელი ბათუელის ასული, არამელი ლაბანის და."},"21":{"verse":21,"text":"ევედრებოდა ისაკი უფალს თავისი ცოლისთვის, რადგან ბერწი იყო იგი. უსმინა მას უფალმა და დაორსულდა რებეკა, მისი ცოლი."},"22":{"verse":22,"text":"ეჯაჯგურებოდნენ ერთმანეთს შვილები მის საშოში და თქვა ქალმა: თუ ასეა, რიღასთვის ჩამესახნენ? და წავიდა უფლისათვის შესაკითხად."},"23":{"verse":23,"text":"უთხრა უფალმა: ორი ხალხია შენს მუცელში, ორი ტომი გამოვა შენი საშოდან; ერთი ტომი მეორეზე ძლიერი იქნება, უფროსი უმცროსს დაემორჩილება."},"24":{"verse":24,"text":"მოაწია მშობიარობის ჟამმა და, აჰა, ტყუპები არიან მის მუცელში."},"25":{"verse":25,"text":"გამოვიდა პირველი - სულ მთლად წითელი და თითქოს ტყავ-ფუჩით შემოსილი; და დაარქვეს მას სახელად ესავი."},"26":{"verse":26,"text":"მერე გამოვიდა მისი ძმა, ხელი ესავის ქუსლზე ჰქონდა მოჭიდებული; და დაარქვეს მას სახელად იაკობი. სამოცი წლისა იყო ისაკი მათი შობისას."},"27":{"verse":27,"text":"წამოიზარდნენ ყმაწვილები; შეიქნა ესავი მარჯვე მონადირე, ველების კაცი. იაკობი იყო სრული კაცი კარვებში მცხოვრები."},"28":{"verse":28,"text":"უყვარდა ისაკს ესავი, რადგან ნანადირევი იყო მისი საჭმელი; ხოლო რებეკას იაკობი უყვარდა."},"29":{"verse":29,"text":"მოამზადა იაკობმა შეჭამადი და ესავიც დაბრუნდა ველიდან დაღლილი."},"30":{"verse":30,"text":"უთხრა ესავმა იაკობს: შემახვრეპინე წითელი, ეგ წითელი, რადგან დაღლილი ვარ. ამიტომაც ეწოდა სახელად ედომი (წითური)."},"31":{"verse":31,"text":"უთხრა იაკობმა: ახლავე მომყიდე შენი პირმშოება."},"32":{"verse":32,"text":"თქვა ესავმა: სიკვდილის პირას ვარ და რაღად მინდა პირმშოება."},"33":{"verse":33,"text":"უთხრა იაკობმა: ახლავე შემომფიცე. შეჰფიცა და მიჰყიდა იაკობს პირმშოება."},"34":{"verse":34,"text":"მაშინ მისცა იაკობმა ესავს პური და ცერცვის შეჭამადი. ჭამა, სვა, ადგა და წავიდა. არად ჩააგდო ესავმა პირმშოება."}},"meta":{"connection":"kaOrth","book_number":10,"chapter_number":25,"previous_chapter":{"connection":"kaOrth","book_number":10,"chapter":24},"next_chapter":{"connection":"kaOrth","book_number":10,"chapter":26}}}