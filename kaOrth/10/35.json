{"chapter":{"1":{"verse":1,"text":"უთხრა ღმერთმა იაკობს: ადექი და წადი ბეთელს და იქ იცხოვრე; აუგე იქ სამსხვერპლო ღმერთს, რომელიც გამოგეცხადა, როცა შენს ძმას, ესავს, გაურბოდი."},"2":{"verse":2,"text":"უთხრა იაკობმა თავის სახლს და ყველას, ვინც კი მასთან იყო: გაყარეთ უცხო ღმერთები, რომელნიცა გყავთ, განიწმინდენით და გამოიცვალეთ სამოსელი."},"3":{"verse":3,"text":"ადექით და წავიდეთ ბეთელში, რომ სამსხვერპლო ავუგო იქ ღმერთს, რომელმაც მისმინა გასაჭირში და ჩემთან იყო გზაზე, სადაც მივდიოდი."},"4":{"verse":4,"text":"მიუტანეს იაკობს ყველა უცხო ღმერთი, ხელთ რომ ჰქონდათ, და საყურეები, ყურებზე რომ ეკიდათ, და დაფლა ისინი იაკობმა შექემთან მდგარი მუხის ქვეშ."},"5":{"verse":5,"text":"და დაიძრნენ. ღვთის შიში იყო გარეშემო ქალაქებზე და არ დაედევნენ იაკობის ძეთ."},"6":{"verse":6,"text":"მივიდა იაკობი მთელი თავისი ხალხითურთ ლუზში ანუ ბეთელში, ქანაანის ქვეყანაში რომ არის."},"7":{"verse":7,"text":"ააგო იქ სამსხვერპლო და უწოდა იმ ადგილს სახელად ელ-ბეთელი, რადგან აქ გამოეცხადა ღმერთი, როცა თავის ძმას გაურბოდა."},"8":{"verse":8,"text":"მოკვდა დებორა, რებეკას ძიძა, და დამარხეს ბეთელს ქვემოთ, მუხის ქვეშ. უწოდა სახელად ამ ადგილს ალონ-ბაქუთი (მუხა გლოვისა)."},"9":{"verse":9,"text":"კვლავ გამოეცხადა იაკობს ღმერთი ფადან-არამიდან დაბრუნებისას და აკურთხა ღმერთმა იგი."},"10":{"verse":10,"text":"უთხრა ღმერთმა: იაკობია შენი სახელი; აღარ გერქმევა ამიერიდან სახელად იაკობი, არამედ ისრაელი იქნება შენი სახელი. და უწოდა სახელად ისრაელი."},"11":{"verse":11,"text":"უთხრა ღმერთმა: მე ვარ ღმერთი ყოვლადძლიერი. ინაყოფიერე და გამრავლდი, ხალხი და ხალხთა კრებული წარმოიშობა შენგან და მეფენი გამოვლენ შენი საზარდულიდან."},"12":{"verse":12,"text":"ქვეყანა, რომელიც მივეცი აბრაამს და ისაკს, შენთვის მომიცია, შენი შთამომავლობისთვის მომიცია ეს ქვეყანა."},"13":{"verse":13,"text":"გაშორდა მას ღმერთი იმ ადგილიდან, სადაც ელაპარაკებოდა."},"14":{"verse":14,"text":"მაშინ აღმართა იაკობმა სვეტი იმ ადგილას, სადაც ღმერთი ელაპარაკა, სვეტი ქვისა, და დაღვარა მასზე საღვრელი და სცხო ზეთი."},"15":{"verse":15,"text":"უწოდა იაკობმა სახელად ბეთილი იმ ადგილს, სადაც ღმერთი ელაპარაკა."},"16":{"verse":16,"text":"დაიძრნენ ბეთილიდან და ეფრათამდე არ იყვნენ მისულნი, რომ მოილოგინა რახელმა. მძიმე ჰქონდა მშობიარობა."},"17":{"verse":17,"text":"როცა უძნელდებოდა მშობიარობა, უთხრა რახელს ბებიაქალმა: ნუ გეშინია, რადგან ახლაც ვაჟი გეყოლება."},"18":{"verse":18,"text":"სულის ამოხდომისას, როცა კვდებოდა, დაარქვა ვაჟს სახელად ბენ-ყონი (ძე ჩემი ტკივილისა), ხოლო მამამ უწოდა ბენიამინი (ძე მარჯვენისა)."},"19":{"verse":19,"text":"მოკვდა რახელი და დაიმარხა ეფრათის გზაზე. ეს არის ბეთლემი."},"20":{"verse":20,"text":"აღმართა სვეტი იაკობმა მის საფლავზე. ეს არის რახელის საფლავის სვეტი დღევანდლამდე."},"21":{"verse":21,"text":"გაემგზავრა აქედან ისრაელი და გაშალა კარავი გედერის გოდლის უკან."},"22":{"verse":22,"text":"ამ ქვეყანაში ყოფნისას ადგა რეუბენი და შევიდა ბილჰასთან, მამამისის ხარჭასთან, და გაიგო ეს ისრაელმა."},"23":{"verse":23,"text":"ლეას ძენი იყვნენ: რეუბენი - იაკობის პირმშო, სიმონი, ლევი, იუდა, ისაქარი და ზებულონი."},"24":{"verse":24,"text":"რახელის ძენი იყვნენ: იოსები და ბენიამინი."},"25":{"verse":25,"text":"ბილჰას ძენი, რახელის მხევლისა: დანი და ნაფთალი."},"26":{"verse":26,"text":"ზილფას ძენი, ლეას მხევლისა: გადი და აშერი. ესენი არიან იაკობის ძენი, რომელნიც შეეძინა მას ფადან-არამში."},"27":{"verse":27,"text":"მივიდა იაკობი ისაკთან, მამამისთან, მამრეში, კირიათარბეში, ანუ ხებრონში, სადაც მდგმურობდნენ აბრაამი და ისაკი."},"28":{"verse":28,"text":"ას ოთხმოცი წლისა იყო ისაკი."},"29":{"verse":29,"text":"აღესრულა ისაკი და მოკვდა, შეერთო თავის ხალხს მოხუცებული და ხანსრული, და დამარხეს იგი ესავმა და იაკობმა, მისმა შვილებმა."}},"meta":{"connection":"kaOrth","book_number":10,"chapter_number":35,"previous_chapter":{"connection":"kaOrth","book_number":10,"chapter":34},"next_chapter":{"connection":"kaOrth","book_number":10,"chapter":36}}}