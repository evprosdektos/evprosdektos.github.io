{"chapter":{"1":{"verse":1,"text":"უთხრა უფალმა ნოეს: შედი კიდობანში მთელი შენი სახლითურთ, რადგან მართალ კაცად გცანი ჩემ წინაშე ამ თაობაში."},"2":{"verse":2,"text":"ყოველი წმიდა პირუტყვისგან შვიდ-შვიდი წაიყვანე, მამალი და დედალი; უწმიდური პირუტყვისგან - ორ-ორი, მამალი და დედალი."},"3":{"verse":3,"text":"ცის ფრინველისგანაც შვიდ-შვიდი, მამალი და დედალი, რათა გადარჩეს თესლი მთელს ქვეყანაზე."},"4":{"verse":4,"text":"რადგან შვიდი დღის შემდეგ ორმოც დღესა და ორმოც ღამეს ვაწვიმებ ქვეყანაზე და წარვხოცავ მიწის პირისაგან ყოველ არსებას, რაც კი შემიქმნია."},"5":{"verse":5,"text":"ყველაფერი ისე გააკეთა ნოემ, როგორც უფალმა ღმერთმა დაარიგა."},"6":{"verse":6,"text":"ექვსასი წლისა იყია ნოე, როცა წარღვნა მოხდა ქვეყნად."},"7":{"verse":7,"text":"შევიდნენ ნოე და მისი შვილები, მისი ცოლი და მისი შვილების ცოლები კიდობანში, რომ განრიდებოდნენ წარღვნას."},"8":{"verse":8,"text":"წმინდა პირუტყვი და უწმიდური პირუტყვი, ფრინველი და ყოველი ქვეწარმავალი"},"9":{"verse":9,"text":"წყვილ-წყვილად შევიდნენ კიდობანში, დედალ-მამალი, როგორც ღმერთს ჰქონდა ნაბრძანები ნოესთვის."},"10":{"verse":10,"text":"შვიდი დღის შემდეგ მოვიდა წარღვნა ქვეყნად."},"11":{"verse":11,"text":"ნოეს ცხოვრების მეექვსასე წელს, მეორე თვეს, თვის მეჩვიდმეტე დღეს, - ამ დღეს მოსკდნენ დიდი უფსკრულის წყაროები და გაიხსნენ ცათა სარკმელები."},"12":{"verse":12,"text":"აწვიმდა ქვეყანას ორმოცი დღე და ორმოცი ღამე."},"13":{"verse":13,"text":"სწორედ ამ დღეს შევიდნენ კიდობანში ნოე, სემი, ქამი და იაფეთი - ნოეს შვილები და მათთან ერთად ნოეს ცოლი და მისი შვილების სამი ცოლი."},"14":{"verse":14,"text":"ესენი და ყოველგვარი ცხოველი, ყოველგვარი პირუტყვი, ყოველგვარი ქვეწარმავალი, ყოველგვარი ფრინველი, ყოველი ჩიტი, ყოველი ფრთოსანი."},"15":{"verse":15,"text":"შევიდა ნოესთან კიდობანში წყვილ-წყვილად ყოველი ხორციელი, რასაც კი სიცოცხლის სული ედგა."},"16":{"verse":16,"text":"მოვიდა დედალ-მამალი ყოველი ხორციელისგან და შევიდა, როგორც ღმერთს ჰქონდა ნაბრძანები მისთვის; და დაუგმანა მათ კარი უფალმა."},"17":{"verse":17,"text":"ორმოც დღეს იყო წარღვნა ქვეყანაზე. ადიდდა წყალი და ასწია კიდობანი, მოექცა იგი მიწის ზემოთ."},"18":{"verse":18,"text":"გაძლიერდა წყალი და მეტისმეტად ადიდდა ქვეყნად, და გაცურდა კიდობანი წყლის ზედაპირზე."},"19":{"verse":19,"text":"მეტისმეტად მომძლავრდა წყალი ქვეყანაზე და დაიფარა მაღალი მთები, რაც კი იყო მთელს ცისქვეშეთში."},"20":{"verse":20,"text":"თხუთმეტი წყრთის სიმაღლეზე აიწია წყალმა მათ ზემოთ და დაიფარა მთები."},"21":{"verse":21,"text":"მოისპო ყოველი ხორციელი, რაც კი იძვროდა ამქვეყნად, ფრინველი, პირუტყვი, მხეცი და ყოველი ქვეწარმავალი, მიწაზე მძრომელი, და ყოველი ადამიანი."},"22":{"verse":22,"text":"ყველაფერი, რასაც კი სიცოცხლის სუნთქვა ჰქონდა ნესტოებში, ყველაფერი, რაც ხმელეთზე იყო, მოკვდა."},"23":{"verse":23,"text":"აღიგავა ყოველი არსება, რაც კი მიწის პირზე იყო; ადამიანიდან დაწყებული პირუტყვამდე, ქვეწარმავლამდე, ცის ფრინველამდე - ყველაფერი აღიგავა პირისაგან მიწისა. გადარჩნენ მხოლოდ ნოე და მასთან ერთად კიდობანში მყოფნი."},"24":{"verse":24,"text":"მატულობდა წყალი დედამიწაზე ას ორმოცდაათი დღე."}},"meta":{"connection":"kaOrth","book_number":10,"chapter_number":7,"previous_chapter":{"connection":"kaOrth","book_number":10,"chapter":6},"next_chapter":{"connection":"kaOrth","book_number":10,"chapter":8}}}