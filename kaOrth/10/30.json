{"chapter":{"1":{"verse":1,"text":"დაინახა რახელმა, რომ შვილს ვერ უჩენდა იაკობს და შეშურდა თავისი დისა. უთხრა იაკობს: მომეცი შვილები, თორემ მოვკვდები."},"2":{"verse":2,"text":"განურისხდა რახელს იაკობი და უთხრა: ღმერთი ხომ არა ვარ, რომელიც მუცლის ნაყოფს გიბრკოლებს?"},"3":{"verse":3,"text":"თქვა ქალმა: აჰა, ბალა, ჩემი მხევალი. შედი მასთან და შობოს ჩემს მუხლებზე, რათა შვილიერი გავხდე მისგან."},"4":{"verse":4,"text":"მისცა ბალა, თავისი მხევალი, ცოლად და შევიდა მასთან იაკობი."},"5":{"verse":5,"text":"დაორსულდა ბალა და უშვაა იაკობს ვაჟი."},"6":{"verse":6,"text":"მაშინ თქვა რახელმა: განმსაჯა ღმერთმა და კიდევ შეისმინა ჩემი, და მომცა ვაჟი. ამიტომ უწოდა მას სახელად დანი."},"7":{"verse":7,"text":"კიდევ დაორსულდა ბალა, რახელის მხევალი, და უშვა იაკობს მეორე ვაჟი."},"8":{"verse":8,"text":"თქვა რახელმა: ღვთიური შებმით შევები ჩემს დას და დავჯაბნე კიდეც. დაარქვა სახელად ვაჟს ნაფთალი."},"9":{"verse":9,"text":"დაინახა ლეამ, რომ შეუწყდა შვილიერება. აიღო და მისცა ზილფა, თავისი მხევალი, იაკობს ცოლად."},"10":{"verse":10,"text":"უშვა ზილფამ, ლეას მხევალმა, იაკობს ვაჟი."},"11":{"verse":11,"text":"თქვა ლეამ: ჩემდა ბედად! და უწოდა ვაჟს სახელად გადი."},"12":{"verse":12,"text":"უშვა ზილფამ, ლეას მხევალმა, იაკობს მეორე ვაჟი."},"13":{"verse":13,"text":"თქვა ლეამ: ჩემდა ნეტარებად! რადგან ნეტარად შემრაცხენ ქალები. უწოდა სახელად ვაჟს აშერი."},"14":{"verse":14,"text":"გავიდა რეუბენი მკის დროს მინდორში და იპოვა მანდრაგორის ვაშლები; მოუტანა ლეას, თავის დედას. უთხრა რახელმა ლეას: მიწილადე შენი შვილის მანდრაგორები."},"15":{"verse":15,"text":"უთხრა ლეამ: არ გეყო, ქმარი რომ წამართვი? ახლა ჩემი შვილის მანდრაგორებსაც მართმევ? უთხრა რახელმა: კარგი, შენთან დაწვეს ამაღამ, ოღონდ მომეცი შენი შვილის მანდრაგორები."},"16":{"verse":16,"text":"დაბრუნდა იაკობი საღამო ხანს მინდვრიდან, გამოეგება ლეა და უთხრა: შემოდი ჩემთან, რადგან გამოგისყიდე ჩემი შვილის მანდრაგორებით, დაწვა მასთან იმ ღამით იაკობი."},"17":{"verse":17,"text":"უსმინა ღმერთმა ლეას: დაორსულდა ლეა და უშვა იაკობს მეხუთე ვაჟი."},"18":{"verse":18,"text":"თქვა ლეამ: ღმერთმა გადამიხადა სამაგიერო, იაკობს რომ მივეცი ცოლად ჩემი მხევალი. უწოდა სახელად ვაჟს ისაქარი."},"19":{"verse":19,"text":"კიდევ დაორსულდა ლეა და უშვა იაკობს მეექვსე ვაჟი."},"20":{"verse":20,"text":"თქვა ლეამ: კეთილი ხვედრი მარგუნა ღმერთმა; ახლა კი შემიტკბობს ჩემი ქმარი, რადგან ექვსი ვაჟიშვილი გავუჩინე. უწოდა სახელად ვაჟს ზებულონი."},"21":{"verse":21,"text":"მერე შვა ასული და უწოდა სახელად დინა."},"22":{"verse":22,"text":"გაიხსენა ღმერთმა რახელი, უსმინა ღმერთმა მას და გაუხსნა საშო."},"23":{"verse":23,"text":"დაორსულდა და შვა ვაჟი, თქვა: ღმერთმა ამაშორა სირცხვილს."},"24":{"verse":24,"text":"უწოდა სახელად იოსები, რადგან თქვა: შემძენს უფალი მეორე ვაჟსაც."},"25":{"verse":25,"text":"როცა რახელმა იოსები შვა, იაკობმა უთხრა ლაბანს: გამიშვით, წავალ ჩემს სამშობლოში, ჩემს ქვეყანაში."},"26":{"verse":26,"text":"გამატანე ჩემი ცოლები და შვილები, რომელთა გულისთვის გემსახურებოდი და წავალ, რადგან შენ თავად უწყი ჩემი სამსახური, როგორ გემსახურებოდი."},"27":{"verse":27,"text":"უთხრა ლაბანმა: ნეტავ მადლი ვპოვო შენს თვალში! მიმხვდარი ვარ, შენ გამო რომ მაკურთხა უფალმა."},"28":{"verse":28,"text":"უთხრა: მითხარი, რას მოითხოვ გასამრჯელოდ და მოგცემ."},"29":{"verse":29,"text":"უთხრა: შენ თავად უწყი, როგორ გემსახურებოდი და როგორი გახდა ჩემს ხელში შენი საქონელი."},"30":{"verse":30,"text":"რადგან ჩემამდე ცოტა გყავდა და დიდძალი შეიქნა. გაკურთხა უფალმა ჩემი მოსვლით. ახლა როდისღა ვიზრუნო ჩემი სახლისათვის?"},"31":{"verse":31,"text":"უთხრა ლაბანმა: რა მოგცე? უთხრა იაკობმა: ნურაფერს მომცემ, ოღონდ ეს საქმე გამიკეთე და მე კვლავ დავმწყესავ და მოვუვლი შენს ცხვარს."},"32":{"verse":32,"text":"დღეს გავივლი შენს ფარაში. ცალკე გაიყვანე ყველა დაწინწკლული და ჭრელი პირუტყვი, ყველა შავი ცხვარი, ყველა ჭრელი და დაწინწკლული თხა. ეს იქნება ჩემი გასამრჯელო."},"33":{"verse":33,"text":"ხვალ პასუხს გაგცემს ჩემ მაგივრად ჩემი სიმართლე, როცა გასამრჯელოს გასასტუმრებლად მოხვალ: ყველა თხა, რომელიც არ იქნება დაწინწკლული და ჭრელი, ან ცხვარი შავი ფერისა, ნაქურდლად ჩამითვალე."},"34":{"verse":34,"text":"უთხრა ლაბანმა: კეთილი, აგრე იყოს."},"35":{"verse":35,"text":"ცალკე გაიყვანა იმ დღეს ლაბანმა ყველა ზოლიანი და ჭრელი ვაცი, ყველა დაწინწკლული და ჭრელი ნეზვი, ყველა პირუტყვი, რომელსაც თეთრი ერია, ყველა შავი ცხვარი და თავის შვილებს ჩააბარა."},"36":{"verse":36,"text":"დააგდო ლაბანმა სამი დღის სავალი თავისსა და იაკობს შორის; და მწყესავდა იაკონი ლაბანის დანარჩენ ფარას."},"37":{"verse":37,"text":"აიღო იაკობმა ალვისხის, ნუშის და ნეკერჩხლის ნედლი ჯოხები, ალაგ-ალაგ გალოპრა, ისე რომ ჯოხებს თეთრი ზოლები დააჩნდა."},"38":{"verse":38,"text":"ჩააწყო დაჭრელებული ჯოხები დასარწყულებელ გეჯებში, სადაც მოდიოდა ფარა წლის სასმელად და მოსვლისას ახურდებოდა ხოლმე."},"39":{"verse":39,"text":"ახურდა ფარა ამ ჯოხებთან და მოიგო ფარამ ხატულები, დაწინწკლულები და ჭრელები."},"40":{"verse":40,"text":"გამოაცალკევებდა იაკობი ბატკნებს და აჭრელებული ჯოხებისკენ უზამდა პირს; მუქი ფერისას ყველას ლაბანის ფარაში სტოვებდა, თავისი პირუტყვი კი ცალკე ჰყავდა და არ აჩერებდა ლაბანის ფარასთან."},"41":{"verse":41,"text":"ჯანსაღი ფარის ახურებისასა პირუტყვის თვალწინ ჩაჰყრიდა ხოლმე იაკობი გეჯებში ჯოხებს, რომ ჯოხებთან ახურებულიყვნენ;"},"42":{"verse":42,"text":"თუ ფარა სუსტი იყო, არ ჰყრიდა. ლაბანს სუსტი რჩებოდა, იაკობს - ჯანსაღი."},"43":{"verse":43,"text":"გამდიდრდა მეტისმეტად კაცი, შეეძინა დიდძალი ფარა, ყმაქალები და ყმები, აქლემები და სახედრები."}},"meta":{"connection":"kaOrth","book_number":10,"chapter_number":30,"previous_chapter":{"connection":"kaOrth","book_number":10,"chapter":29},"next_chapter":{"connection":"kaOrth","book_number":10,"chapter":31}}}