{"chapter":{"1":{"verse":1,"text":"ამ ამბების შემდეგ უფლის სიტყვა გამოეცხადა ხილვაში აბრამს: ნუ გეშინია, აბრამ! მე ვარ ფარი შენი! დიდზე დიდი იქნება შენი ჯილდო."},"2":{"verse":2,"text":"უთხრა აბრამმა: უფალო ღმერთო, რა უნდა მიბოძო? უშვილოდ გადავდივარ, ჩემი სახლის მოურავი დამასკოელი ელეაზარია."},"3":{"verse":3,"text":"კვლავ უთხრა აბრამმა: შთამომავლობა არ მოგიცია ჩემთვის, და, აჰა, ჩემს სახლში შობილი ყმა უნდა გამიხდეს მემკვიდრედ."},"4":{"verse":4,"text":"კვლავ გამოეცხადა უფლის სიტყვა: არ იქნება იგი შენი მემკვიდრე; მხოლოდ შენი წიაღიდან გამოსული იქნება შენი მემკვიდრე."},"5":{"verse":5,"text":"გარეთ გაიყვანა და უთხრა: აჰხედე ცას და დაითვალე ვარსკვლავები, თუ შეგიძლია მათი დათვლა. მერე უთხრა: ამდენი იქნება შენი შთამომავლობა."},"6":{"verse":6,"text":"ერწმუნა უფალს, ხოლო მან სიწრფელეში ჩაუთვალა ეს."},"7":{"verse":7,"text":"უთხრა: მე ვარ უფალი, რომელმაც გამოგიყვანე ქალდეველთა ურიდან, რომ დასამკვიდრებლად მოგცე ეს ქვეყანა."},"8":{"verse":8,"text":"უთხრა აბრამმა: უფალო ღმერთო, როგორ მივხვდე რომ დავიმკვიდრებ?"},"9":{"verse":9,"text":"უთხრა: მომიყვანე სამი წლის ხბო, სამი წლის თხა, სამი წლის ცხვარი, გვრიტი და მტრედის ხუნდი."},"10":{"verse":10,"text":"აიღო ეს ყველაფერი, შუაზე დახლიჩა და ერთმანეთს მიუწყო ნახლეჩები, ოღონდ ფრინველები არ დაუხლიჩავს."},"11":{"verse":11,"text":"დააცხრნენ სვავები მძორებს, მაგრამ მოუგერია ისინი აბრამმა."},"12":{"verse":12,"text":"მზის ჩასვლისას ძილქუში დაეცა აბრამს და, აჰა, დიდმა შიშმა და წყვდიადმა მოიცვა იგი."},"13":{"verse":13,"text":"უთხრა უფალმა აბრამს: იცოდე, მდგმურად იქნება შენი შთამომავლობა სხვის ქვეყანაში; დამორჩილებული და დაჩაგრული ეყოლებათ ოთხას წელს."},"14":{"verse":14,"text":"იმ ხალხს კი, ვისი მორჩილნიც შეიქნებიან, მე განვსჯი; შემდგომ ამისა დიდძალი ქონებით გამოვლენ უკან."},"15":{"verse":15,"text":"შენ კი მშვიდობით მიუხვალ შენს მამა-პაპას, ტკბილ სიბერეს მიწევნული დაიმარხები."},"16":{"verse":16,"text":"მხოლოდ მეოთხე თაობაში მობრუნდებიან აქეთ, როცა აივსება ამორეველების უკეთურებათა საწყაული."},"17":{"verse":17,"text":"მზე რომ ჩავიდა და სიბნელე ჩამოწვა, აჰა, აკვამლებული თონე, და ცეცხლის ალმა გაიარა ნახლეჩებს შორის."},"18":{"verse":18,"text":"ამ დღეს დაუდო უფალმა აღთქმა აბრამს და უთხრა: შენი შთამომავლობისთვის მიმიცია ეს ქვეყანა ეგვიპტის მდინარიდან დიდ მდინარემდე - ევფრატის მდინარემდე -"},"19":{"verse":19,"text":"ქვეყანა კენეველთა, კენიზელთა, კადმონელთა,"},"20":{"verse":20,"text":"ხეთელთა, ფერიზელთა, რეფაიმელთა,"},"21":{"verse":21,"text":"ამოთეველთა, ქანაანელთა, გირგაშელთა და იებუსეველთა."}},"meta":{"connection":"kaOrth","book_number":10,"chapter_number":15,"previous_chapter":{"connection":"kaOrth","book_number":10,"chapter":14},"next_chapter":{"connection":"kaOrth","book_number":10,"chapter":16}}}