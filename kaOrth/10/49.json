{"chapter":{"1":{"verse":1,"text":"მოუხმო იაკობმა შვილებს და უთხრა: შეიკრიბეთ, რომ გაგიმხილოთ რა შეგემთხვევათ მომავალ დღეებში."},"2":{"verse":2,"text":"თავი მოიყარეთ და ისმინეთ, იაკობის ძენო! ისრაელს, მამათქვენს, უსმინეთ!"},"3":{"verse":3,"text":"რეუბენ! პირმშო ხარ ჩემი, ძალი ჩემი და სათავე ჩემი კაცობისა! შეუდრეკელი და შეუპოვარი."},"4":{"verse":4,"text":"ზღვასავით ბობოქრობ, არ აღზევდები, რადგან ახვედი მამის საწოლზე, მაშინ შებღალე ჩემი სარეცელი."},"5":{"verse":5,"text":"სიმონ და ლევი, ღვიძლი ძმები, ძალადობის ჭურჭელია მათი გული!"},"6":{"verse":6,"text":"მათ თათბირზე ნუმც მისულა სული ჩემი, მათ საკრებულოს ნუმც ზიარებულა ღირსება ჩემი! რადგან რისხვით მოკლეს კაცი და ბოროტი ნებით გამოძარღვეს ხარი."},"7":{"verse":7,"text":"წყეულიმც იყოს მათი რისხვა, რადგან შეუპოვარია, და მათი გულისწყრომა, რადგან სასტიკია! დავაქუცმაცებ მათ იაკობში და მიმოვფანტავ ისრაელში!"},"8":{"verse":8,"text":"იუდა, გადიდებენ ძმები; მტრების ხერხემალს და დათრგუნავ ხელით! გეთაყვანებიან მამაშენის ნაშიერნი."},"9":{"verse":9,"text":"ლომის ბოკვერია იუდა! წამომდგარხარ, შვილო, ნადავლით ხელში; წაიხარა, გაწვა ლომივით, ვინ გაბედავს მის წამოგდებას?"},"10":{"verse":10,"text":"არ წაერთმევა კვერთხი იუდას, არც არგანი ფერხთა შუიდან, ვიდრე არ მოვა მისი მფლობელი და ის იქნება იმედი ხალხთა."},"11":{"verse":11,"text":"ვაზზე უბია თავისი ჩოჩორი, ვენახის ლერწზე - თავისი ვირის ნაშიერი; ღვინოში რეცხავს თავის სამოსელს, და ყურძნის სისხლში - თავის ტანსაცმელს."},"12":{"verse":12,"text":"თვალები მისი - ღვინის უწითლესი, კბილები მისი - რძის უთეთრესი."},"13":{"verse":13,"text":"ზაბულონი ზღვის პირას იმკვიდრებს, ნავსაყუდელთან ექნება სადგომი; სიდონს მისწვდება საზღვარი მისი."},"14":{"verse":14,"text":"ისაქარი - ძვალმსხვილი ვირი, ბაკებში მწოლარე."},"15":{"verse":15,"text":"ხედავს, კარგია მოსვენება, მიწა - საამური; ქედი წაუხრია ტვირთის წასაღებად, ხარკისთვის შრომობს."},"16":{"verse":16,"text":"დანი - მსაჯული - თავისი ხალხის, ვითარცა ერთი შტო ისრაელის."},"17":{"verse":17,"text":"გველი იქნება დანი გზაზე, უნასი - ბილიკზე; დამგესლავი ცხენის ქუსლისა; გადაექანება უკან მხედარი."},"18":{"verse":18,"text":"შენგან მოველი ხსნას, უფალო!"},"19":{"verse":19,"text":"გადს მოადგებიან ურდოები, თავადაც კვალში ჩაუდგება."},"20":{"verse":20,"text":"აშერისგან - პური ნოყიერი და გასცემს იგი სამეფო ნუგბარს."},"21":{"verse":21,"text":"ნაფთალი - ფეხმარდი ირემი, სასიკეთო სიტყვათა მომტანი."},"22":{"verse":22,"text":"ნაყოფიერი ნერგი იოსები, ნაყოფიერი ნერგი, წყაროსპირს დარგული, რტოებით გალავანზე გასული!"},"23":{"verse":23,"text":"გაამწარეს, დაისრეს, მტრობდნენ მოისარნი."},"24":{"verse":24,"text":"შეურჩა მშვილდის ძლიერება, არ მოსდუნებია ხელის ძარღვები, იაკობის ღმრთისგან ძალამოცემული. აქედან არის მწყემსი, კლდე ისრაელის."},"25":{"verse":25,"text":"მამაშენის ღმერთი შეგეწიოს და გაკურთხოს ყოვლადძლიერმა ზეცათა კურთხევით ზეგარდმო, უფსკრულის კურთხევით, ქვეგანრთხმულის, ძუძუთა და საშოს კურთხევით."},"26":{"verse":26,"text":"მამაშენის კურთხევით, რომელიც უფრო ძლიერია, ვიდრე კურთხევა ჩემი მშობლებისა, ვიდრე მადლი საუკუნო მთათა; იყოს ეს იოსების თავზე და ძმათაგან გამორჩეულის თხემზე."},"27":{"verse":27,"text":"ბენიამინი მგელია მტაცებელი, დილით ჭამს, საღამოთი იყოფს ნადავლს."},"28":{"verse":28,"text":"ყველა ესენი ისრაელის თორმეტი შტოა. ეს უთხრა მათმა მამამ, როცა აკურთხა ისინი, თითოეული მისი კურთხევით აკურთხა."},"29":{"verse":29,"text":"უანდერძა და უთხრა მათ: მივდივარ ჩემს ხალხთან; დამმარხეთ ჩემი მამა-პაპის გვერდით მღვიმეში, ყეფრონ ხეთელის მინდორში რომ არის,"},"30":{"verse":30,"text":"მღვიმეში, მახფელას მინდორში რომ არის, მამრეს პირდაპირ, ქანაანის ქვეყანაში, აბრაამმა რომ იყიდა ყეფრონ ხეთელისგან მინდორთან ერთად საკუთარ სამარხად."},"31":{"verse":31,"text":"იქ დამარხეს აბრაამი და სარა, მისი ცოლი; იქ დამარხეს ისაკი და რებეკა, მისი ცოლი; იქ დავმარხე მე ლეა."},"32":{"verse":32,"text":"ეს მინდორი და მღვიმე, იქ რომ არის, ხეთის ძეთაგანაა ნაყიდი."},"33":{"verse":33,"text":"გაუსრულა იაკობმა ანდერძი შვილებს და აკრიბა ფეხები სარეცელზე; აღესრულა და შეერთო თავის ერს."}},"meta":{"connection":"kaOrth","book_number":10,"chapter_number":49,"previous_chapter":{"connection":"kaOrth","book_number":10,"chapter":48},"next_chapter":{"connection":"kaOrth","book_number":10,"chapter":50}}}