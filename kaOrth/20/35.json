{"chapter":{"1":{"verse":1,"text":"შეკრიბა მოსემ ისრაელიანთა მთელი საზოგადოება და უთხრა: აი, რისი გაკეთება ბრძანა უფალმა:"},"2":{"verse":2,"text":"ექვს დღეს აკეთეთ საქმე, ხოლო მეშვიდე დღე წმიდა იყოს თქვენთვის - უფლის განსვენების შაბათი. ყველა, ვინც კი საქმეს გააკეთებს ამ დღეს, მოკვდება."},"3":{"verse":3,"text":"ცეცხლს ნუ დაანთებთ თქვენს საცხოვრებლებში შაბათ დღეს."},"4":{"verse":4,"text":"ასე უთხრა მოსემ ისრაელიანთა მთელს საზოგადოებას: ეს არის, რაც მიბრძანა უფალმა თქვენთვის სათქმელად:"},"5":{"verse":5,"text":"გაიღეთ ძღვენი უფლისათვის; ყველამ თავისი გულუხვობით მიიტანოს საუფლო ძღვენი - ოქრო, ვერცხლი და სპილენძი,"},"6":{"verse":6,"text":"ლურჯი, ძოწეული და ჭიაფერი ქსოვილი, სელი და თხისური,"},"7":{"verse":7,"text":"დათრიმლული ტყავები, თახაშის ტყავები და ურთხელის ძელები,"},"8":{"verse":8,"text":"ზეთი გასანათებლად, სურნელებანი მირონისთვის და საკმევლისთვის,"},"9":{"verse":9,"text":"ონიქსის თვლები და ეფოდისა და სამკერდულის მოსაოჭავი თვლები."},"10":{"verse":10,"text":"ყოველი გულბრძენი, ვინც კი არის თქვენში, მოვიდეს და გააკეთოს ყველაფერი, რაც ბრძანა უფალმა:"},"11":{"verse":11,"text":"სავანე და მისი კარავი გადასახურავითურთ, მისი კაუჭები და კოჭები, მისი სვეტები და კვარცხლბეკები,"},"12":{"verse":12,"text":"კიდობანი და მისი კეტები, სახურავი და ჩამოსაფარებელი ფარდა,"},"13":{"verse":13,"text":"ტაბლა და მისი კეტები, მთელი მისი ჭურჭელი და დასადებელი პურები,"},"14":{"verse":14,"text":"სასანთლე გასანათებლად, მისი მოწყობილობა და ლამპრები, და ზეთი გასანათებლად,"},"15":{"verse":15,"text":"სასაკმევლე სამსხვერპლო და მისი კეტები, მირონი და სურნელოვანი საკმეველი, ჩამოსაფარებელი ფარდა სავანის შესასვლელისთვის,"},"16":{"verse":16,"text":"სამსხვერპლო აღსავლენი მსხვერპლისათვის და მისი სპილენძის ცხაური, მისი კეტები და მისი მოწყობილობა, საბანელი და მისი კვარცხლბეკი,"},"17":{"verse":17,"text":"ეზოს ფარდები თავისი სვეტებითა და კვარცხლბეკებითურთ, და ეზოს კარიბჭის ფარდა."},"18":{"verse":18,"text":"სავანის პალოები, ეზოს პალოები მათი ბაგირებითურთ,"},"19":{"verse":19,"text":"შესამოსელი საწმიდარში სამსახურისთვის, წმიდა შესამოსელი აარონ მღვდლისათვის და შესამოსელი მისი შვილებისთვის მღვდლობის გასაწევად."},"20":{"verse":20,"text":"გავიდა ისრაელიანთა მთელი საზოგადოება მოსესაგან."},"21":{"verse":21,"text":"მივიდნენ სათითაოდ, ვისაც კი გულმა გაუწია და ვინც კი სულით აღიძრა, და მიიტანეს საუფლო ძღვენი სადღესასწაულო კარვის მოსაწყობად, მისი ყოველი საჭიროებისათვის და წმიდა შესამოსელისთვის."},"22":{"verse":22,"text":"მიდიოდნენ მამაკაცები და დედაკაცები, გულუხვობით მიჰქონდათ დასამშვენებელი რგოლები, საყურეები, ბეჭდები, ყელსაბამები, ყოველგვარი ოქროს ნივთი; თითოეულს თავისი წილი შესაწირავი ოქრო მიჰქონდა უფლისათვის."},"23":{"verse":23,"text":"ყველას მოჰქონდა, ვისაც კი მოეპოვებოდა ლურჯი, ძოწეული, ჭიაფერის ნართი და ბისონი, თხისური, წითლად შეღებილი ცხვრის ტყავები და თახაშის ტყავები;"},"24":{"verse":24,"text":"ყველას, ვისაც კი სურდა ვერცხლისა და სპილენძის ძღვნად მიტანა, მოჰქონდა ძღვნად უფლისათვის; ყველას, ვისაც კი მოეპოვებოდა ურთხელის ძელები რაიმე საქმისათვის გამოსაყენებლად, მოჰქონდა."},"25":{"verse":25,"text":"ყველა მარჯვე დედაკაცს, ვისაც კი ნართის რთვა შეეძლო თავისი ხელით, მოჰქონდა ლურჯი, მეწამული და ჭიაფერის ნართი და ბისონი."},"26":{"verse":26,"text":"ყველა დედაკაცი, ვისაც კი გული უწევდა და გაწაფული იყო, ართავდა თხისურს."},"27":{"verse":27,"text":"თავკაცებს მიჰქონდათ ონიქსის თვლები და ეფოდისა და სამკერდულის მოსაოჭავი თვლები,"},"28":{"verse":28,"text":"ნელსურნელება, ზეთი გასანათებლად, მირონისთვის და სურნელოვანი საკმევლისათვის."},"29":{"verse":29,"text":"კაცსა თუ ქალს, ვისაც კი თავისი გულუხვიბით სურდა მოეტანა ძღვენი ყოველი საქმისთვის, რისი გაკეთებაც ბრძანა უფალმა მოსეს პირით, უხვად მიჰქონდათ უფლისთვის."},"30":{"verse":30,"text":"უთხრა მოსემ ისრაელიანებს: უყურეთ, უფალმა მოუხმო სახელდებით ბეცალიელს, ძესა ურისა, ძისა ხურისა, იუდას შტოდან."},"31":{"verse":31,"text":"აავსო იგი ღვთის სულით, სიბრძნით, გონებით, ცოდნით და ყოველი ხელოვნების უნარით,"},"32":{"verse":32,"text":"რათა შეასრულოს ჩანაფიქრი, დაამუშაოს ოქრო, ვერცხლი და სპილენძი,"},"33":{"verse":33,"text":"გამოთალოს თვლები მოსაოჭავად და გამოახარატოს ხე, შექმნას ხელოვნური ნივთნი."},"34":{"verse":34,"text":"გულში ჩაუდო სხვათა დამოძღვრის უნარი, მას და ოჰოლიაბს, ახისამაქის ძეს, დანის შტოდან."},"35":{"verse":35,"text":"აუვსო გული სიბრძნით, რომ აკეთონ ხარატის მქსოველის ყოველგვარი საქმე, ქარგონ ლურჯ, ძოწეულ და ჭიაფერ ქსოვილზე და ბისონზე, აკეთონ მქსოველის, ყოველგვარი ხელოვანის საქმე."}},"meta":{"connection":"kaOrth","book_number":20,"chapter_number":35,"previous_chapter":{"connection":"kaOrth","book_number":20,"chapter":34},"next_chapter":{"connection":"kaOrth","book_number":20,"chapter":36}}}