{"chapter":{"1":{"verse":1,"text":"გააკეთა ბეცალიელმა ურთხელისგან კიდობანი; ორწყრთანახევარი იყო მისი სიგრძე, წყრთანახევარი სიგანე და წყრთანახევარი სიმაღლე."},"2":{"verse":2,"text":"მოჭედა იგი ხალასი ოქროთი შიგნიდან და გარედან და ოქროს გვირგვინი შემოავლო გარშემო."},"3":{"verse":3,"text":"ჩამოასხა მისთვის ოთხი ოქროს რგოლი, მის ოთხსავე კუთხეზე დასამაგრებელი: ორი რგოლი ერთ მხარეზე, ორი რგოლი მეორე მხარეზე."},"4":{"verse":4,"text":"დაამზადა კეტები ურთხელისგან და ოქროთი მოჭედა."},"5":{"verse":5,"text":"გაუყარა კეტები რგოლებში კიდობნის გვერდებზე, კიდობნის სატარებლად."},"6":{"verse":6,"text":"გააკეთა სახურავი წმიდა ოქროსაგან; სიგრძე ორწყრთანახევარი ჰქონდა, სიგანე - წყრთანახევარი."},"7":{"verse":7,"text":"გააკეთა ოქროს ორი ქერუბიმი; ოქროსაგან გამოჭედა ისინი; სახურავის ორსავე კიდეზე განალაგა."},"8":{"verse":8,"text":"ერთი ქერუბიმი ერთ კიდეზე, მეორე ქერუბიმი მეორე კიდეზე. სახურავიდან გამოიყვანა ქერუბიმები ორსავე კიდეზე."},"9":{"verse":9,"text":"ფრთები გაშლილი ჰქონდათ ქერუბიმებს და ფარავდნენ თავიანთი ფრთებით სახურავს, სახით ერთმანეთისკენ იყვნენ მიქცეულნი, სახურავისკენ ჰქონდათ მიქცეული სახეები."},"10":{"verse":10,"text":"გააკეთა ტაბლა ურთხელისგან; ორი წყრთა ჰქონდა სიგრძე, ერთი წყრთა სიგანე და წყრთანახევარი სიმაღლე."},"11":{"verse":11,"text":"ხალასი ოქროთი მოჭედა და ოქროს გვირგვინი შემოავლო გარშემო."},"12":{"verse":12,"text":"ირგვლივ ერთი მტკაველი კედელი გაუკეთა და კედელსაც ოქროს გვირგვინი შემოავლო გარშემო."},"13":{"verse":13,"text":"ჩამოასხა მისთვის ოთხი ოქროს რგოლი და ოთხსავე კუთხეზე ოთხ ფეხთან დაამაგრა."},"14":{"verse":14,"text":"კედელზე მიმაგრებული რგოლები კეტების გასაყრელი იყო, რომ ტაბლა ეტარებინათ."},"15":{"verse":15,"text":"გააკეთა ურთხელის კეტები, ოქროთი მოჭედილი, ტაბლის სატარებლად."},"16":{"verse":16,"text":"გააკეთა ტაბლის ჭურჭელი: თეფშები, კოვზები, თასები და საღვრელის დასაღვრელი საწდეები ხალასი ოქროსგან."},"17":{"verse":17,"text":"გააკეთა სასანთლე ხალასი ოქროსგან, ნაჭედი იყო სასანთლე; მისი ღერო, რტო, ჯამები, კოკრები და ყვავილები ერთიანი იყო."},"18":{"verse":18,"text":"ექვსი რტო გამოდიოდა მისი გვერდებიდან: სასანთლის სამი ღერო ერთი გვერდიდან, სასანთლის სამი ღერო მეორე გვერდიდან."},"19":{"verse":19,"text":"ნუშისებრი სამი ჯამი ერთ რტოზე, კოკორი და ყვავილი; ნუშისებრი სამი ჯამი მეორე რტოზე, კოკორი და ყვავილი. ასე ექვსსავე რტოზე, რომლებიც სასანთლიდან გამოდიან."},"20":{"verse":20,"text":"სასანთლეზე ოთხი ნუშისებრი ჯამი, კოკრები და ყვავილები."},"21":{"verse":21,"text":"ერთი კოკორი ორ რტოს ქვეშ, ერთი კოკორიც ორ რტოს ქვეშ; ასე ექვსივე რტოსთვის, რომლებიც სასანთლიდან გამოდიან."},"22":{"verse":22,"text":"მისი კოკრები და რტოები მისგანვე იყო ნაკეთები, მთლიანად ჭედური იყო ერთიანი ხალასი ოქროსი."},"23":{"verse":23,"text":"გაუკეთა შვიდი ლამპარი და მაშები და აქანდაზები ხალასი ოქროსაგან."},"24":{"verse":24,"text":"ერთი ქანქარი ხალასი ოქროსგან გააკეთა ისიც და მთელი მისი ჭურჭელი."},"25":{"verse":25,"text":"გააკეთა საკმევლის სამსხვერპლო ურთხელისგან: ერთი წყრთა სიგრძე ჰქონდა, ერთი წყრთა - სიგანე, ერთი წყრთა - სიმაღლე, მისგანვე იყო ნაკეთები მისი რქები."},"26":{"verse":26,"text":"ხალასი ოქროთი მოჭედა იგი, მისი სახურავი, კედლები ირგვლივ და რქები; ოქროს გვირგვინი მოავლო გარშემო."},"27":{"verse":27,"text":"ორი ოქროს რგოლი მიამაგრა ქვემოდან სალტეს ორსავე გვერდზე, ორსავე მხარეს კეტების გასაყრელად, რათა ეტარებინათ სამსხვერპლო."},"28":{"verse":28,"text":"დაამზადა კეტები ურთხელისგან და ოქროთი მოჭედა."},"29":{"verse":29,"text":"დაამზადა წმიდა მირონი და სურნელოვანი, სუფთა საკმეველი, როგორც მენელსურნელენი ამზადებენ."}},"meta":{"connection":"kaOrth","book_number":20,"chapter_number":37,"previous_chapter":{"connection":"kaOrth","book_number":20,"chapter":36},"next_chapter":{"connection":"kaOrth","book_number":20,"chapter":38}}}