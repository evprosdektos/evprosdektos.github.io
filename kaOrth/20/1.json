{"chapter":{"1":{"verse":1,"text":"ეს არის სახელები ისრაელიანთა, რომლებიც იაკობთან ერთად ჩავიდნენ ეგვიპტეში. თითოეული თავისი სახლითურთ ჩავიდა."},"2":{"verse":2,"text":"რეუბენი, სიმონი, ლევი და იუდა."},"3":{"verse":3,"text":"ისახარი, ზებულონი და ბენიამინი."},"4":{"verse":4,"text":"დანი, ნაფთალი, გადი და აშერი."},"5":{"verse":5,"text":"სულ სამოცდაათი სული იყო იაკობის საზარდულიდან გამოსული. ხოლო იოსები ეგვიპტეში იყო."},"6":{"verse":6,"text":"აღესრულა იოსები, მისი ყველა ძმა და მთელი ის თაობა."},"7":{"verse":7,"text":"ინაყოფიერეს ისრაელიანებმა, გაფუფუნდნენ, მრავალრიცხოვანი შეიქნენ და მეტისმეტად გაძლიერდნენ. აავსეს მთელი ქვეყანა."},"8":{"verse":8,"text":"დადგა ეგვიპტეში ახალი მეფე, რომელსაც არ გაეგონა იოსები."},"9":{"verse":9,"text":"უთხრა თავის ხალხს: ხედავთ, ჩვენზე მრავალრიცხოვანია და ძლიერი ისრაელიანთა ხალხი."},"10":{"verse":10,"text":"მოდით, როგორმე ვაჯობოთ ჭკუით, რომ არ გამრავლდეს. თუ ომი ატყდა, შეუერთდება ჩვენს მტრებს, აგვიმხედრდება და გავა ქვეყნიდან."},"11":{"verse":11,"text":"დაუნიშნეს მას ბეგრის უფროსები, რომ მძიმე შრომით დაეჩაგრათ იგი. აუშენა მან ფარაონს მარაგისათვის ქალაქები - ფითომი და რამსესი."},"12":{"verse":12,"text":"მაგრამ რაც უფრო ჩაგრავდნენ, მით უფრო მრავალრიცხოვანი ხდებოდა და ვრცელდებოდა ხალხი. შიშმა მოიცვა ეგვიპტელები ისრაელიანთა წინაშე."},"13":{"verse":13,"text":"უწყალოდ ამუშავებდნენ ისრაელიანებს ეგვიპტელები."},"14":{"verse":14,"text":"სიცოცხლე გაუმწარეს მძიმე შრომით: თიხის ზელით და აგურების კეთებით, მინდორში მუშაობით, ყველა სამუშაოთი, რაზედაც უწყალოდ ამუშავებდნენ."},"15":{"verse":15,"text":"უთხრა ეგვიპტის მეფემ ებრაელ ბებიაქალებს, რომელთაგან ერთს სახელად ერქვა შიფრა, მეორეს - ფუაყი."},"16":{"verse":16,"text":"უთხრა: როცა მოამშობიარებთ ებრაელ ქალებს, ნახეთ, თუ ვაჟი იყოს, მოკალით, თუ ქალი - ცოცხალი დარჩეს."},"17":{"verse":17,"text":"ღვთის შიში ჰქონდათ ბებიაქალებს და არ ასრულებდნენ ეგვიპტის მეფის ბრძანებას: ცოცხალს ტოვებდნენ ვაჟებს."},"18":{"verse":18,"text":"იხმო ეგვიპტის მეფემ ბებიაქალები და უთხრა: ამას რატომ შვრებით, ცოცხალს რატომ ტოვებთ ვაჟებს?"},"19":{"verse":19,"text":"უთხრეს ბებიაქალებმა ფარაონს: არ ჰგვანან ეგვიპტელ ქალებს ებრაელი ქალები, ამტანები არიან. სანამ ბებიაქალი მივიდოდეს, ნამშობიარები არიან უკვე."},"20":{"verse":20,"text":"წყალობდა ღმერთი ბებიაქალებს, ხალხი კი მრავლდებოდა და მეტად ძლიერდებოდა."},"21":{"verse":21,"text":"ღვთის შიში ჰქონდათ ბებიაქალებს და ღმერთმაც ააშენა ისინი."},"22":{"verse":22,"text":"მაშინ უბრძანა ფარაონმა მთელ თავის ხალხს: ნილოსში ჩააგდეთ ყოველი ახალშობილი ვაჟი, ხოლო ქალი ცოცხალი დატოვეთ."}},"meta":{"connection":"kaOrth","book_number":20,"chapter_number":1,"previous_chapter":{"connection":"kaOrth","book_number":10,"chapter":50},"next_chapter":{"connection":"kaOrth","book_number":20,"chapter":2}}}