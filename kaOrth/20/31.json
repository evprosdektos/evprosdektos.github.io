{"chapter":{"1":{"verse":1,"text":"ასე უთხრა უფალმა მოსეს:"},"2":{"verse":2,"text":"აჰა, მოვუწოდე სახელდებით ბეცალიელს, ძესა ურისა, ძისა ხურისა, იუდას შტოდან,"},"3":{"verse":3,"text":"და ავავსე იგი ღვთის სულით, სიბრძნით, გონიერებით, ცოდნით და ყოველი ხელოვნებით,"},"4":{"verse":4,"text":"რომ შეეძლოს ოქროს, ვერცხლისა და სპილენძის დამუშავება,"},"5":{"verse":5,"text":"მოსაოჭველი თვლების გათლა, ხის კვეთა ხელოვნურ ნივთთა დასამზადებლად."},"6":{"verse":6,"text":"აჰა, მივუჩინე მას ოჰოლიაბ ახისამაქის ძე დანის ტომიდან და სიბრძნე ჩავუდევი ყოველ ბრძენკაცს გულში, რათა ყველაფერი გააკეთონ, რაც გიბრძანე."},"7":{"verse":7,"text":"სადღესასწაულო კარავი, მოწმობის კიდობანი სახურავითურთ და კარვის ყოველი ჭურჭელი,"},"8":{"verse":8,"text":"ტაბლა და მისი ჭურჭელი, წმიდა ლამპარი და ყველა მისი ჭურჭელი, საკმევლის სამსხვერპლო,"},"9":{"verse":9,"text":"აღსავლენის სამსხვერპლო და ყველა მისი ჭურჭელი საბანელი თავისი კვარცხლბეკითურთ,"},"10":{"verse":10,"text":"საწესო შესამოსელი, აარონ მღვდლის წმიდა შესამოსელი,"},"11":{"verse":11,"text":"მირონი და სურნელოვანი საკმეველი საწმიდარისთვის - ყველაფერი ისე გააკეთონ, როგორც მე გიბრძანე."},"12":{"verse":12,"text":"ასე უთხრა უფალმა მოსეს:"},"13":{"verse":13,"text":"ასე გამოუცხადე ისრაელიანებს: დაიცავით ჩემი შაბათები, რადგან ეს იქნება ნიშანი ჩვენ შორის თაობიდან თაობაში იმის საცოდნელად, რომ მე ვარ უფალი, თქვენი განმწმედელი."},"14":{"verse":14,"text":"დაიცავით შაბათი, რადგან წმიდაა იგი თქვენთვის მისი შემბღალავი უნდა მოკვდეს; შაბათობით მოსაქმე უნდა მოიკვეთოს თავისი ხალხიდან."},"15":{"verse":15,"text":"ექვს დღეს აკეთონ საქმე, მეშვიდე დღეს საუქმო შაბათია, უფლისათვის წმიდა. ყველა, ვინც კი შაბათ დღეს საქმეს გააკეთებს, უნდა მოკვდეს."},"16":{"verse":16,"text":"დაიცვან ისრაელიანებმა შაბათი, რათა უქმობდნენ შაბათს თაობიდან თაობაში. სამარადისოა ეს აღთქმა;"},"17":{"verse":17,"text":"ეს იყოს სამარადისო ნიშნად ჩემსა და ისრაელანებს შორის, რადგან ექვს დღეში შექმნა უფალმა ცა და მიწა, მეშვიდე დღეს კი იუქმა და დაისვენა."},"18":{"verse":18,"text":"მისცა მოსეს უფალმა, როცა შეწყვიტა მასთან ლაპარაკი სინაის მთაზე, მოწმობის ორი დაფა, ღვთის თითით ნაწერი ფიქალები."}},"meta":{"connection":"kaOrth","book_number":20,"chapter_number":31,"previous_chapter":{"connection":"kaOrth","book_number":20,"chapter":30},"next_chapter":{"connection":"kaOrth","book_number":20,"chapter":32}}}