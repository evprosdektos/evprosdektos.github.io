{"chapter":{"1":{"verse":1,"text":"ასე უთხრა უფალმა მოსეს:"},"2":{"verse":2,"text":"უთხარი ისრაელიანებს, შესაწირავი ამიკრიფონ. ყველასგან, ვისაც გული უთქვამს, ამიკრიფეთ შესაწირავი."},"3":{"verse":3,"text":"აი, შესაწირავი, რომელიც უნდა აკრიფოთ მათგან: ოქრო, ვერცხლი და ბრინჯაო."},"4":{"verse":4,"text":"ლურჯი, ძოწეული და ჭიაფერი მატყლი, სელი და თხისური."},"5":{"verse":5,"text":"დათრიმლული ცხვრის ტყავები და თახაშის ტყავები და ურთხელის ძელები."},"6":{"verse":6,"text":"გასანათებელი ზეთი და სურნელებანი მირონისათვის და საკმევლისათვის."},"7":{"verse":7,"text":"სარდიონის თვლები და ეფოდისა და სამკერდულის მოსაოჭავი თვლები."},"8":{"verse":8,"text":"გამიკეთონ საწმიდარი, რომ დავივანო მათ შორის."},"9":{"verse":9,"text":"როგორც მე გაჩვენებთ სავანის სახეს და მთელი მისი მოწყობილობის სახეს, იმგვარად გააკეთეთ ყველაფერი."},"10":{"verse":10,"text":"გააკეთონ კიდობანი ურთხელისგან; სიგრძე ორნახევარი წყრთა, სიმაღლე - ერთნახევარი წყრთა."},"11":{"verse":11,"text":"ხალასი ოქროთი მოჭედე შიგნიდან და გარედან და ოქროს გვირგვინი შემოავლე ირგვლივ."},"12":{"verse":12,"text":"ოთხი ოქროს რგოლი ჩამოასხი და ოთხსავე კუთხეში მიუმაგრე; ორი რგოლი ერთ მხარეს, ორი რგოლი მეორე მხარეს."},"13":{"verse":13,"text":"გამოთალე კეტები ურთხელისგან და ოქროთი მოჭედე."},"14":{"verse":14,"text":"კეტები რგოლებში გაუყარე კიდობნის გვერდების გასწვრივ, ისე რომ კიდობნის ტარება შეიძლებოდეს."},"15":{"verse":15,"text":"კიდობნის რგოლებში უნდა იყოს გაყრილი კეტები, არასოდეს არ გამოაძროთ."},"16":{"verse":16,"text":"ჩასდებ კიდობანში აღთქმას, რომელსაც მოგცემ."},"17":{"verse":17,"text":"გაუკეთებ სახურავს ხალასი ოქროსგან, სიგრძე ორნახევარი წყრთა იქნება, ერთნახევარი წყრთა - სიგანე."},"18":{"verse":18,"text":"ოქროსგან გამოჭედავ ორ ქერუბიმს და სახურავის ორსავე კიდეზე დაამაგრებ."},"19":{"verse":19,"text":"ერთ ქერუბიმს ერთს კიდეზე დაამაგრებ, მეორე ქერუბიმს - მეორე კიდეზე. სახურავის ზემოთ ორსავე კიდეზე დაამაგრე ქერუბიმები."},"20":{"verse":20,"text":"თავსზემოთ ჰქონდეთ ფრთები გადმოშლილი ქერუბიმებს, რომ ფრთებმა დაფარონ სახურავი; პირი ერთმანეთისკენ ჰქონდეთ მიქცეული, სახურავს უნდა დაჰყურებდნენ ქერუბიმები."},"21":{"verse":21,"text":"ზემოდან დაადე სახურავი კიდობანს, ხოლო კიდობანში მოწმობა ჩადე, რომელსაც მე მოგცემ."},"22":{"verse":22,"text":"მანდ მოგევლინები ხოლმე, სახურავზე, ორ ქერუბიმს შორის, მოწმობის კიდობანზე რომ არიან, და ყველაფერს გამოგიცხადებ, რაც ისრაელიანებისათვის უნდა გაბრძანებინოთ."},"23":{"verse":23,"text":"გააკეთებ ტაბლას ურთხელისგან: სიგრძე ორი წყრთა იქნება, სიგანე - ერთი წყრთა, სიმაღლე - ერთნახევარი წყრთა."},"24":{"verse":24,"text":"წმიდა ოქროთი მოჭედავ მას და ირგვლივ ოქროს გვირგვინს შემოავლებ."},"25":{"verse":25,"text":"ერთი მტკაველი სიმაღლის კედელი გაუკეთე ირგვლივ და ოქროს გვირგვინი შემოავლე კედელს."},"26":{"verse":26,"text":"ოთხი ოქროს რგოლი გაუკეთე და ოთხსავე კიდეზე ოთხსავე ფეხთან მიუმაგრე."},"27":{"verse":27,"text":"კეტების გასაყრელად უნდა იყოს რგოლები კედლებზე, ტაბლის ტარება რომ შეიძლებოდეს."},"28":{"verse":28,"text":"გამოთალე კეტები ურთხელისგან და ოქროთი მოჭედე; მათი მეშვეობით ატარონ ტაბლა."},"29":{"verse":29,"text":"გააკეთე მისთვის თეფშები, კოვზები, თასები და საღვრელის დასაღვრელი სამწდეოები; ხალასი ოქროსგან გააკეთე."},"30":{"verse":30,"text":"მუდამ გეწყოს ტაბლაზე ჩემ წინაშე დასადებელი პური."},"31":{"verse":31,"text":"გააკეთე სასანთლეები ხალასი ოქროსგან; ნაჭედი უნდა იყოს სასანთლე; მისი ღერო, რტოები, ჯამები, კვირტები და ყვავილები გამობურცული უნდა იყოს."},"32":{"verse":32,"text":"ექვსი რტო უნდა გამოდიოდეს ღეროდან: სასანთლის სამი რტო ერთი მხრიდან, სასანთლის სამი რტო მეორე მხრიდან."},"33":{"verse":33,"text":"სამი ნუშისებური ჯამი ერთ რტოზე, კვირტი და ყვავილი; სამი ნუშისებური ჯამი მეორე რტოზე, კვირტი და ყვავილი. ასე ექვსსავე რტოზე, რომლებიც სასანთლის ღეროდან გამოდიან."},"34":{"verse":34,"text":"სასანთლის ღეროზე კი ოთხი ნუშისებური ჯამი, თავ-თავისი კვირტებითა და ყვავილებით."},"35":{"verse":35,"text":"ერთი კვირტი ორ რტოს ქვეშ, ერთი კვირტი კიდევ ორ რტოს ქვეშ, და ერთი კვირტიც კიდევ ორ რტოს ქვეშ, ექვსსავე რტოს ქვეშ, რომლებიც სასანთლის ღეროდან გამოდიან."},"36":{"verse":36,"text":"მათი კვირტები და რტოები ერთიანი უნდა იყიოს. ერთიანად უნდა იყოს ნაჭედი მთლიანი ხალასი ოქროსაგან."},"37":{"verse":37,"text":"გაუკეთე შვიდი ლამპარი, რომ აანთონ ეს ლამპრები მისი წინა მხარის გასანათებლად."},"38":{"verse":38,"text":"მაშები და აქანდაზები ხალასი ოქროსაგან გააკეთე."},"39":{"verse":39,"text":"ერთი ქანქარი ხალასი ოქროსაგან გააკეთონ იგი მთელი ამ მოწყობილობითურთ."},"40":{"verse":40,"text":"იცოდე, იმ სახის მიხედვით გააკეთე ისინი, როგორც მთაზე იხილე."}},"meta":{"connection":"kaOrth","book_number":20,"chapter_number":25,"previous_chapter":{"connection":"kaOrth","book_number":20,"chapter":24},"next_chapter":{"connection":"kaOrth","book_number":20,"chapter":26}}}