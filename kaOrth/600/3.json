{"chapter":{"1":{"verse":1,"text":"მაშ, ილოცეთ, ძმანო, ჩვენთვის, რათა სიტყვა ღვთისა განავრცოს და იდიდოს, როგორც თქვენ შორის,"},"2":{"verse":2,"text":"რათა განვერიდოთ უწესო და უკეთურ ხალხს, ვინაიდან ყველას როდი აქვს რწმენა."},"3":{"verse":3,"text":"მაგრამ სარწმუნოა უფალი, რომელიც განგამტკიცებთ და დაგიცავთ ბოროტისაგან."},"4":{"verse":4,"text":"ხოლო ჩვენ გენდობით უფალში, რომ ასრულებთ და კვლავაც აღასრულებთ, რასაც გამცნობთ."},"5":{"verse":5,"text":"უფალმა წარმართოს თქვენი გულები ღვთის სიყვარულისა და ქრისტეს მოთმინებისკენ."},"6":{"verse":6,"text":"ჩვენ კი მცნებად გისახავთ, ძმანო, ჩვენი უფლის იესო ქრისტეს სახელით, რომ განეშოროთ ყველა ძმას, უწესოდ მოარულს და არა იმ მოძღვრებისამებრ, ჩვენგან რომ მიგიღიათ."},"7":{"verse":7,"text":"რადგანაც თქვენ თვითონ იცით, თუ როგორ უნდა მოგვბაძოთ, ვინაიდან უწესოდ როდი ვიქცეოდით თქვენ შორის."},"8":{"verse":8,"text":"არავის პური არ გვიჭამია მუქთად, არამედ დღედაღამ ვშრომობდით, რომ ტვირთად არ დავწოლოდით რომელიმე თქვენგანს."},"9":{"verse":9,"text":"იმიტომ კი არა, რომ ამის უფლება არ გვქონდა, არამედ იმიტომ, რომ მისაბაძ ნიმუშად დაგვესახა თქვენთვის თავი."},"10":{"verse":10,"text":"ვინაიდან თქვენთან ყოფნისას ამას გისახავდით მცნებად: ვისაც შრომა არ სურს, მაშინ ნურც ჭამს."},"11":{"verse":11,"text":"მაგრამ გვესმის, რომ ზოგიერთი თქვენგანი უწესოდ იქცევა, არაფერს აკეთებს და ფუჭად ფაციფუცობს."},"12":{"verse":12,"text":"ამნაირებს გამცნობთ და შევაგონებთ ჩვენს უფალ იესო ქრისტეში, რომ მშვიდი შრომით ჭამონ თავიანთი პური."},"13":{"verse":13,"text":"თქვენ კი, ძმანო, ნუ მოგბეზრდებათ სიკეთის ქმნა."},"14":{"verse":14,"text":"ხოლო თუ ვინმე არ შეისმენს ამ ჩვენი წერილის სიტყვებს, დაიხსომეთ და ნუღარ გაიკარებთ, რათა შერცხვენილ იქნეს."},"15":{"verse":15,"text":"მაგრამ მტრად კი ნუ მიიჩნევთ, არამედ ძმასავით დაარიგეთ."},"16":{"verse":16,"text":"თვით მშვიდობის უფალმა მოგცეთ მშვიდობა ყველგან და ყოველთვის. უფალი იყოს ყველა თქვენგანთან."},"17":{"verse":17,"text":"მოკითხვა ჩემი, პავლეს ხელით, რაც ყველა ჩემი წერილის ნიშანია: მე ასე ვწერ."},"18":{"verse":18,"text":"ჩვენი უფლის იესო ქრისტეს მადლი ყველა თქვენგანთან. ამინ."}},"meta":{"connection":"kaOrth","book_number":600,"chapter_number":3,"previous_chapter":{"connection":"kaOrth","book_number":600,"chapter":2},"next_chapter":{"connection":"kaOrth","book_number":610,"chapter":1}}}