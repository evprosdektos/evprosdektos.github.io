{"chapter":{"1":{"verse":1,"text":"მოვიდნენ ისრაელიანები დავითთან ხებრონს და უთხრეს: აჰა, შენი ძვალი და ხორცი ვართ."},"2":{"verse":2,"text":"გუშინაც და იმის უწინაც, როცა საული მეფობდა, შენ მიგყავდა და მოგყავდა ისრაელი. უფალმა, შენმა ღმერთმა გითხრა: შენ დამწყემსავ ჩემს ერს, ისრაელს, შენ იქნები ჩემი ერის, ისრაელის მთავარი."},"3":{"verse":3,"text":"მოვიდა ისრაელის მთელი უხუცესობა მეფესთან ხებრონს და შეჰკრა დავითმა მათთან კავშირი ხებრონში უფლის წინაშე და სცხეს ისრაელის მეფედ დავითი, უფლის სიტყვის თანახმად, სამუელის ხელით."},"4":{"verse":4,"text":"გაილაშქრეს დავითმა და ისრაელიანებმა იერუსალიმისკენ, ანუ იებუსისკენ. იქ იყვნენ იებუსელნი - იმ ქვეყნის მკვიდრნი."},"5":{"verse":5,"text":"უთხრეს იებუსის მკვიდრებმა დავითს, აქ ვერ შემოხვალო. მაგრამ აიღო დავითმა სიონის ციხე-სიმაგრე. ეს არის დავითის ქალაქი."},"6":{"verse":6,"text":"თქვა დავითმა, ვინც ყველაზე უწინ შემუსრავს იებუსელთ, ის გახდებაო თავკაცი და სარდალი. ყველაზე უწინ იოაბ ცერუიას ძე ავიდა და გახდა სარდალი."},"7":{"verse":7,"text":"დადგა დავითი ციხე-სიმაგრეში, ამიტომ უწოდეს მას დავითის ქალაქი."},"8":{"verse":8,"text":"მან შემოაშენა ქალაქი გარშემო, მილოდან შემოგარენამდე. იოაბმა კი ძველი ქალაქი აღადგინა."},"9":{"verse":9,"text":"სულ მაღლა და მაღლა მიდიოდა დავითი და ცაბაოთ უფალი მასთან იყო."},"10":{"verse":10,"text":"აჰა, დავითის მოყმეთა მთავარნი, რომელნიც მხარს უმაგრებდნენ მას მის სამეფოში ისრაელთან ერთად, მის გასამეფებლად, უფლის სიტყვისამებრ."},"11":{"verse":11,"text":"აჰა, დავითის მოყმეთა რიცხვი: იაშაბყამ ხაქმონის ძე, ოცდაათეულის თავკაცი; მან თავისი შუბის ერთი მოქნევით სამასი კაცი მოკლა."},"12":{"verse":12,"text":"მას შემდეგ ელეზარი ძე დოდოსი, ახოხელი, ერთერთი იმ სამ მოყმეთაგანი."},"13":{"verse":13,"text":"იგი დავითს ახლდა ფას-დამიმში, სადაც ფილისტიმელნი საომრად შეიყარნენ (იყო იქ ყანის ნაკვეთი, სადაც ქერი ეთესა) და უკუიქცა ხალხი ფილისტიმელთაგან."},"14":{"verse":14,"text":"ისინი ჩადგნენ შუა ყანაში, დაიცვეს იგი და მუსრი გაავლეს ფილისტიმელებს. მაშინ დიდი ხსნა მოუტანა მათ უფალმა."},"15":{"verse":15,"text":"ოცდაათი თავკაციდან ეს სამნი ავიდნენ კლდეზე დავითთან, ყადულამის გამოქვაბულში. ხოლო ფილისტიმელთა ურდო რეფაიმის ველზე იყო დაბანაკებული."},"16":{"verse":16,"text":"მაშინ დავითი საფარში იყო, ხოლო ფილისტიმელთა ყარაული ბეთლემში იდგა."},"17":{"verse":17,"text":"ინება დავითმა და თქვა: ვინ დამალევინებს ბეთლემის ჭის წყალს, კარიბჭესთან რომ არის?"},"18":{"verse":18,"text":"გაარღვია ამ სამმა ფილისტიმელთა ბანაკი, ამოიღეს წყალი ბეთლემის ჭიდან, კარიბჭესთან რომ არის, წამოიღეს და დავითს მოუტანეს, მაგრამ არ ინდომა დავითმა მისი დალევა და უფალს დაუღვარა."},"19":{"verse":19,"text":"თქვა: შორს იყოს ჩემგან, უფალო, ასეთი საქმე! ნუმც დამელიოს ამ ვაჟკაცთა სისხლი, თავის გასაწირად რომ წავიდნენ! აღარ ინდომა დავითმა წყლის დალევა. ასე მოიქცა ეს სამი მოყმე."},"20":{"verse":20,"text":"აბშაი, იაბის ძმა, ამ სამის უფროსი იყო. მან სამას კაცს მოუქნია შუბი და განგმირა. მას მეტი სახელი ჰქონდა ამ სამში."},"21":{"verse":21,"text":"ამ სამზე მეტად იყო პატივდებული და მათ მეთაურობდა, მაგრამ იმ პირველ სამს ვერ უტოლდებოდა."},"22":{"verse":22,"text":"ბენაია იეჰოიადაყის ძე მაგარი ვაჟკაცი იყო, დიდ საქმეთა მქმნელი, კაბცეელიდან. მან დაამარცხა ორი მოაბელი ლომკაცი; ის ჩავიდა ორმოში და მოკლა ლომი თოვლიან დღეს."},"23":{"verse":23,"text":"მანვე მოკლა ეგვიპტელი კაცი, ხუთი წყრთის სიმაღლისა; შუბი ისე ეჭირა ეგვიპტელს ხელში, როგორც ფეიქარს საქსოვი ლილვი. ჩაუხტა კეტით, ხელიდან გამოსტაცა ეგვიპტელს შუბი და მისივე შუბით განგმირა."},"24":{"verse":24,"text":"ეს გააკეთა ბენაია იეჰოიადაყის ძემ და სახელი მოიხვეჭა სამ მოყმეს შორის."},"25":{"verse":25,"text":"ოცდაათისგან გამოირჩეოდა, მაგრამ სამს ვერ უტოლდებოდა. თავის მცველთა მეთაურად დანიშნა იგი დავითმა."},"26":{"verse":26,"text":"მებრძოლთა მეთაურნი იყვნენ: ყასაელი, იოაბის ძმა, ელხანან დოდოს ძე, ბეთლემელი,"},"27":{"verse":27,"text":"შამოთ ჰაროლელი, ხალეც ფელონელი,"},"28":{"verse":28,"text":"ყირა ყიკეშის ძე, თეკოყელი, აბიყეზერ ყანათოთელი,"},"29":{"verse":29,"text":"სიბქაი ხუშათელი, ყილაი ახოხელი,"},"30":{"verse":30,"text":"მაჰარაი ნეტოფათელი, ხელედ ბაყანას ძე, ნეტოფათელი,"},"31":{"verse":31,"text":"ითაი რიბაის ძე, ბენიამინის გიბყადან, ბენაია ფარყათონელი,"},"32":{"verse":32,"text":"ხურაი ნახალე-გაყასელი, აბიელ ყარბათელი,"},"33":{"verse":33,"text":"ყაზმავეთ ბახარუმელი, ელიახბა შაყალბონელი."},"34":{"verse":34,"text":"ჰაშემ გიზონელის ძენი: იონათან შაგეს ძე, ჰარარელი,"},"35":{"verse":35,"text":"ახიამ საქარის ძე, ჰარარელი, ელიფალ ურის ძე,"},"36":{"verse":36,"text":"ხეფერ მექერათელი, ახია ფელონელი,"},"37":{"verse":37,"text":"ხეცრო ქარმელელი, ნაყარაი ეზბაის ძე,"},"38":{"verse":38,"text":"იოელი, ნათანის ძმა, მიბხარ გერის ძე,"},"39":{"verse":39,"text":"ცელეკ ყამონელი, ნახრაი ბეროთელი, იოაბ ცერუიას ძის საჭურველთმტვირთველი,"},"40":{"verse":40,"text":"ყირა ითრელი, გარებ ითრელი,"},"41":{"verse":41,"text":"ურია ხეთელი, ზაბად ახლაის ძე."},"42":{"verse":42,"text":"ყადინა შიზას ძე, რეუბენელი, რეუბენიანთა თავკაცი და ოცდაათი მასთან ერთად."},"43":{"verse":43,"text":"ხანან მაყაქას ძე, იოშაფატ მითნელი,"},"44":{"verse":44,"text":"ყუზია ყაშთერათელი, შამაყი და იეთიელი - ხოთამის ძენი, ყაროყერელნი."},"45":{"verse":45,"text":"იედიყაელ შიმრის ძე, მისი ძმა იოხა თიციელი,"},"46":{"verse":46,"text":"ელიელ მახაველი, ირიბაი, იოშავია - ელნაყარის ძენი და ითმა მოაბელი."},"47":{"verse":47,"text":"ელიელი, ყობედ და იაყისელ მეცობაელნი."}},"meta":{"connection":"kaOrth","book_number":130,"chapter_number":11,"previous_chapter":{"connection":"kaOrth","book_number":130,"chapter":10},"next_chapter":{"connection":"kaOrth","book_number":130,"chapter":12}}}