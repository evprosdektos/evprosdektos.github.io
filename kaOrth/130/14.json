{"chapter":{"1":{"verse":1,"text":"გამოუგზავნა ხირამმა, ციდონის მეფემ, დავითს მოციქულები და ნაძვის ძელები, კედლის მშენებლები, ხუროები მისთვის სახლის ასაშენებლად."},"2":{"verse":2,"text":"მიხვდა დავითი, რომ მტკიცედ ჰყავდა დადგენილი იგი უფალს ისრაელის მეფედ და რომ აღამაღლა მისი სამეფო თავისი ერის, ისრაელის გამო."},"3":{"verse":3,"text":"კიდევ მოიყვანა დავითმა იერუსალიმში ცოლები და კიდევ შეეძინა დავითს ვაჟები და ასულები."},"4":{"verse":4,"text":"აჰა, იმათი სახელები, რომელნიც იერუსალიმში შეეძინა: შამუაყი, შობაბი, ნათანი, სოლომონი,"},"5":{"verse":5,"text":"იბხარი, ელიშუაყი, ელფალეტი,"},"6":{"verse":6,"text":"ნოგაჰი, გეფეგი, იაფიაყი,"},"7":{"verse":7,"text":"ელიშამაყი, ბეყელიადაყი, ელიფალეტი."},"8":{"verse":8,"text":"შეიტყვეს ფილისტიმელებმა, რომ მთელი ისრაელის მეფედ აკურთხეს დავითი და დაიძრნენ ფილისტიმელნი დავითის შესაპყრობად. შეიტყო ეს დავითმა და გამოვიდა მათ წინაშე."},"9":{"verse":9,"text":"მოვიდნენ ფილისტიმელები და რეფაიმის ველზე გაიშალნენ."},"10":{"verse":10,"text":"დავითი ღმერთს დაეკითხა: გავილაშქრო ფილისტიმელებზე? ჩამიგდებ მათ ხელში? მიუგო მას უფალმა: გაილაშქრე, რადგან ხელში ჩაგიგდებ ფილისტიმელებს."},"11":{"verse":11,"text":"ავიდნენ ბაყალ-ფერაციმში და იქ სძლია დავითმა და თქვა: წალეკა უფალმა ჩემი მტრები ჩემივე ხელით, როგორც წყალი წალეკავს ხოლმე. ამიტომ ეწოდა ამ ადგილს ბაყალ-ფერაციმი."},"12":{"verse":12,"text":"იქ მიატოვეს მათ თავიანთი კერპები; დავითმა ბრძანა და ცეცხლში დაწვეს ისინი."},"13":{"verse":13,"text":"კვლავ გამოილაშქრეს ფილისტიმელებმა და ველზე გაიშალნენ."},"14":{"verse":14,"text":"კვლავ დაეკითხა დავითი ღმერთს. მიუგო ღმერთმა: უკან ნუ გაეკიდები, გარს მოუარე და თუთების მხრიდან მიადექი."},"15":{"verse":15,"text":"როგორც კი თუთების კენწეროებიდან შრიალის ხმა შემოგესმება, იმ წამსვე შეიმართე საომრად, რადგან მაშინ წაგიძღვება ღმერთი ფილისტიმელთა ბანაკის შესამუსვრელად."},"16":{"verse":16,"text":"ისე მოიქცა დავითი, როგორც ღმერთმა დაარიგა და გაბაონიდან გაზრამდე მუსრი გაავლო ფილისტიმელთა ურდოს."},"17":{"verse":17,"text":"დავითმა მთელ ქვეყანაზე გაითქვა სახელი და უფალმა მისი შიში მისცა ყველა ხალხს."}},"meta":{"connection":"kaOrth","book_number":130,"chapter_number":14,"previous_chapter":{"connection":"kaOrth","book_number":130,"chapter":13},"next_chapter":{"connection":"kaOrth","book_number":130,"chapter":15}}}