{"chapter":{"1":{"verse":1,"text":"რეუბენის, ისრაელის პირმშოს ძენი (იგი პირმშო იყო, მაგრამ როცა მამის სარეცელი წაბილწა, მისი პირმშოობა გადაეცა იოსებს, ისრაელის ძეს, არა იმისათვის რომ პირმშოდ ჩაწერილიყო."},"2":{"verse":2,"text":"იუდა ძლიერი იყო თავის ძმებში და წინამძღვარიც მისგან იყო, პირმშოობა კი იოსებს ეკუთვნოდა)."},"3":{"verse":3,"text":"რეუბენის, ისრაელის პირმშოს ძენი: ხანოქი, ფალლუ, ხეცრონი და ქარმი."},"4":{"verse":4,"text":"იოელის ძენი: მისი ძე შემაყია, მისი ძე გოგი, მისი ძე შიმაყი,"},"5":{"verse":5,"text":"მისი ძე მიქა, მისი ძე სერაია, მისი ძე ბაცალი,"},"6":{"verse":6,"text":"მისი ძე ბეერა, რომელიც ტყვედ წაიყვანა აშურის მეფემ, თიგლათ-ფილნესერმა. ის იყო რეუბენიანთა წინამძღოლი."},"7":{"verse":7,"text":"მისი ძმები, მათი საგვარეულოებისა და საგვარტომო ნუსხის მიხედვით იყვნენ: უფროსი: იეყიელი, ზექარია,"},"8":{"verse":8,"text":"ბელაყი, ძე ყაზაზისა, ძე შემაყისა, ძე იოელისა. იგი ყაროყერში ცხოვრობდა ნებომდე და ბაყალ-მეყონამდე."},"9":{"verse":9,"text":"აღმოსავლეთით ცხოვრობდა მდინარე ევფრატიდან მოყოლებული უდაბნოს პირამდე, რადგან დიდძალი საქონელი ჰყავდათ გალაადის ქვეყანაში."},"10":{"verse":10,"text":"საულის დროს აგარიანებს ეომებოდნენ და მათ ხელში ჩაცვივდნენ. დასახლდნენ მათ კარვებში, გალაადის მთელ აღმოსავლეთ მხარეში."},"11":{"verse":11,"text":"გადის ძენი მათ მეზობლად ცხოვრობდნენ, ბაშანის ქვეყანაში, სალქამდე."},"12":{"verse":12,"text":"უფროსი იოელი, მომდევნო შაფამი, იაყნაი და შაფატი ბაშანში ცხოვრობდნენ."},"13":{"verse":13,"text":"მათი მოძმენი, თავ-თავიანთი მამისსახლებიდან: მიქაელი, მეშულამი, შებაყი, იორაი, იაყქანი, ზიაყი, ყებედი და შიბყა."},"14":{"verse":14,"text":"აჰა, ძენი აბიხაილისა, ხურის ძისა, იაროახის ძის, გილყადის ძისა, მიქაელის ძისა, იეშიშაის ძისა, იახდოს ძისა, ბუზის ძისა."},"15":{"verse":15,"text":"ახი, ძე ყაბდიელისა, ძე გუნისა - მათი მამისსახლის თავკაცი."},"16":{"verse":16,"text":"ისინი ცხოვრობდნენ გალაადში, ბაშანსა და მის კუთვნილ ქალაქებში, ასევე შარონის მთელ სანახებში, ვიდრე გამოვიდოდნენ."},"17":{"verse":17,"text":"ყველანი აღირიცხნენ იუდას მეფის, იოთამის დროს და იარბეყამ ისრაელის მეფის დროს."},"18":{"verse":18,"text":"რეუბენიანებში, გადიანებში და მენაშეს ტომის ნახევარში იყვნენ გულადი ვაჟკაცები, რომელნიც ფარსა და მახვილს ატარებდნენ, მშვილდოსნობდნენ და ბრძოლაში იყვნენ ნაწრთობნი. მათგან რიცხვით ორმოცდაოთხიათას შვიდას სამოცნი გამოდიოდნენ საომრად."},"19":{"verse":19,"text":"აგარიანებთან, იატურთან, ნაფიშთან და ნოდაბთან ჰქონდათ ომი."},"20":{"verse":20,"text":"მიეხმარნენ მათ წინააღმდეგ ბრძოლაში და მათ ხელში ჩაცვივდნენ აგარიანები მთელი მათი საბადებლითურთ. ეს იმიტომ, რომ ომში ღმერთს მოუხმეს. მანაც უსმინა მათ, რაკი მისი იმედი ჰქონდათ."},"21":{"verse":21,"text":"წამოასხეს მათი საქონელი: ორმოცდაათიათასი აქლემი, ორასორმოცდაათიათასი ცხვარი, ორი ათასი ვირი და ასი ათასი სული ტყვე."},"22":{"verse":22,"text":"მრავალი მოკლული დაეცა, რადგან ღვთისაგან იყო ეს ომი. მკვიდრობდნენ ისინი ამ ადგილებზე, სანამ ტყვეობაში მოხვდებოდნენ."},"23":{"verse":23,"text":"მენაშეს ტომის ნახევარიც დასახლდა იმ ქვეყნად, დაწყებული ბაშანიდან ვიდრე ბაალ-ხერმონამდე, სენირამდე და ხერმონის მთამდე. მრავალრიცხოვანნი იყვნენ ისინი."},"24":{"verse":24,"text":"აჰა, მათი მამისსახლის თავკაცები: ყეფერი, იშყი, ელიელი, ყაზრიელი, იერემია, ჰოდავია, იახდიელი - მამაცი ვაჟკაცები, მამისსახლთა სახელოვანი თავკაცები."},"25":{"verse":25,"text":"მათ ზურგი აქციეს მამა-პაპის ღმერთს და გზააბნეულნი გაჰევნენ იმ ქვეყნის ხალხის ღმერთებს, მათგან რომ განდევნა ღმერთმა."},"26":{"verse":26,"text":"ისრაელის ღმერთმა აღძრა აშურის მეფის, ფულის, სული და აშურის მეფის, თიგლათ-ფილნესერის, სული და გაასახლა რეუბენიანები, გადიანები და მენაშეს ტომის ნახევარი. ჩაასახლა ისინი ხალახში, ხაბორში, ჰარაში, მდინარე გოზანთან, სადაც დღემდე არიან."},"27":{"verse":27,"text":"ლევის ძენი: გერშომი, კეჰათი და მერარი."},"28":{"verse":28,"text":"კეხათის ძენი: ყამრამი, იცჰარი, ხებრონი და ყუზიელი."},"29":{"verse":29,"text":"ყამრამის ძენი: აარონი, მოსე, მირიამი. აარონის ძენი: ნადაბი, აბიჰუ, ელყაზარი და ითამარი."},"30":{"verse":30,"text":"ელყაზარმა შვა ფინხასი, ფინხასმა შვა აბიშუაყი."},"31":{"verse":31,"text":"აბიშუაყმა შვა ბუკი, ბუკმა შვა ყუზი."},"32":{"verse":32,"text":"ყუზმა შვა ზერახია, ზერახიამ შვა მერაიოთი."},"33":{"verse":33,"text":"მერაიოთმა შვა ამარია, ამარიამ შვა ახიტუბი."},"34":{"verse":34,"text":"ახიტუბმა შვა ცადოკი, ცადოკმა შვა ახიმაყაცი."},"35":{"verse":35,"text":"ახიმაყაცმა შვა ყაზარია, ყაზარიამ შვა იოხანანი."},"36":{"verse":36,"text":"იოხანანმა შვა ყაზარია (ეს იმ ტაძარში მღვდლობდა, რომელიც სოლომონმა ააშენა იერუსალიმში)."},"37":{"verse":37,"text":"ყაზარიამ შვა ამარია, ამარიამ შვა ახიტუბი."},"38":{"verse":38,"text":"ახიტუბმა შვა ცადოკი, ცადოკმა შვა შალუმი,"},"39":{"verse":39,"text":"შალუმმა შვა ხილკია, ხილკიამ შვა ყაზარია."},"40":{"verse":40,"text":"ყაზარიამ შვა სერაია, სერაიამ შვა იეჰოცადაკი."},"41":{"verse":41,"text":"იეჰოცადაკი წავიდა, როცა უფალმა იუდა და იერუსალიმი ნაბუქოდონოსორის ხელით გაასახლა."}},"meta":{"connection":"kaOrth","book_number":130,"chapter_number":5,"previous_chapter":{"connection":"kaOrth","book_number":130,"chapter":4},"next_chapter":{"connection":"kaOrth","book_number":130,"chapter":6}}}