{"chapter":{"1":{"verse":1,"text":"როცა დავითი მოხუცდა და გაძღა წლებით, თავისი ვაჟი სოლომონი გაამეფა ისრაელზე."},"2":{"verse":2,"text":"თავი მოუყარა ისრაელის მთავრებს, მღვდლებსა დ ლევიანებს."},"3":{"verse":3,"text":"აღრიცხეს ოცდაათ წელს გადაცილებული ლევიანები. გამოვიდა სულ ოცდათვრამეტი ათასი კაცი."},"4":{"verse":4,"text":"აქედან ოცდაოთხიათასი უფლის სახლის საქმეს უძღვებოდა, ექვსი ათასი კი მწიგნობრები და მსაჯულები იყვნენ."},"5":{"verse":5,"text":"ოთხიათასი კარისმცველი იყო, ოთხიათასი კი იმ საკრავებით ადიდებდა უფალს, რომელნიც დავითმა გააკეთა."},"6":{"verse":6,"text":"დავითმა ისინი ლევის, გერშონის, კეჰათის და მერარის ძეთა დასებად დაჰყო."},"7":{"verse":7,"text":"გერშონელთაგან იყვნენ: ლაყდანი და შიმყი."},"8":{"verse":8,"text":"ლაყდანის ძენი: უფროსი იეხიელი, ზეთამი და იოელი - სამნი."},"9":{"verse":9,"text":"შიმყის ძენი: შელომითი, ხაზიელი და ხარაში - სამნი. ესენი არიან ლაყდანის მამისსახლთა თავკაცები."},"10":{"verse":10,"text":"შიმყის ძენი: იხათი, ზიზა, იეყუმში და ბერიყა. ესენი არიან შიმყის ძენი - ოთხნი."},"11":{"verse":11,"text":"იახათი უფროსი იყო, ზიზა - მომდევნო. იეყუშსა და ბერიყას ძალიან ცოტა შვილები ჰყავდათ. ამიტომ აღრიცხვისას ერთ მამისსახლს შეადგენდნენ."},"12":{"verse":12,"text":"კეჰათის ძენი: ყამრამი, იცჰარი, ხებრონი და ყუზიელი - ოთხნი."},"13":{"verse":13,"text":"ყამრამის ძენი: აარონი და მოსე. აარონი იმისთვის გამოირჩია, რომ წმიდათა წმიდისთვის ეკურთხებინათ იგი და მისი ძენი სამარადისოდ, რათა მათ ეკმიათ უფლის წინაშე, რათა სამსახური გაეწიათ მისთვის და მისი სახელით უკუნისამდე ეკურთხებინათ."},"14":{"verse":14,"text":"მოსე ღვთისკაცი იყო. მისი ძენი ლევიანთა ტომს მიათვალეს."},"15":{"verse":15,"text":"მოსეს ძენი: გერშომი, ელიყეზერი."},"16":{"verse":16,"text":"გერშომის ძენი: შებუელი - უფროსი."},"17":{"verse":17,"text":"ელიყეზერის ძენი იყვნენ: რეხაბია, უფროსი. ელიყეზერს მეტი შვილი არც ჰყოლია. რეხაბის ძენი კი ძალიან გამრავლდნენ."},"18":{"verse":18,"text":"იცჰარის ძენი: შელომითი - უფროსი."},"19":{"verse":19,"text":"ხებრონის ძენი: იერიაჰუ - უფროსი, ამარია - მეორე, იახაზიელი - მესამე, იეკამაყი - მეოთხე."},"20":{"verse":20,"text":"ყუზიელის ძენი: მიქა - უფროსი, იშია - მეორე."},"21":{"verse":21,"text":"მერარის ძენი: მახლი და მუში. მახლის ძენი: ელყაზარი და კიში."},"22":{"verse":22,"text":"ელყაზარი ისე მოკვდა, რომ ვაჟი არ ჰყოლია, მხოლოდ ასულები დარჩა. ისინი კიშის ძეებმა, ბიძაშვილებმა, შეირთეს."},"23":{"verse":23,"text":"მუშის ძენი: მახლი, ყედერი, იერემოთი - სამნი."},"24":{"verse":24,"text":"აჰა, ლევის ძენი, თავ-თავიანთი მამისსახლების მიხედვით, მამისსახლთა თავკაცები, სახელებისა და სულადობის რიცხვის მიხედვით აღრიცხულნი, რომელნიც უფლის სახლის სამსახურის საქმეს უძღვებოდნენ, ოცი წლის ასაკს გადაცილებულნი."},"25":{"verse":25,"text":"ვინაიდან თქვა დავითმა: უფალმა ღმერთმა მისცა მშვიდობა ისრაელს, თავის ერს, და იერუსალიმში დამკვიდრდა იგი სამარადისოდ."},"26":{"verse":26,"text":"აღარც ლევიანებს დასჭირდებათ სამსახურის გასაწევად სავანისა და მისი ჭურჭლეულის ტარება."},"27":{"verse":27,"text":"დავითის უკანასკნელი სიტყვების მიხედვით აღრიცხეს ოცი წლის ასაკს გადაცილებული ლევიანები."},"28":{"verse":28,"text":"ისინი უნდა მდგარიყვნენ აარონიანთა გვერდით, ემსახურათ უფლის სახლში, ეზოებში და ოთახებში, სუფთად შეენახათ ყოველი სიწმიდე და აღესრულებინათ ღვთის სახლის სამსახური,"},"29":{"verse":29,"text":"ეზრუნათ საწირ პურზე, ძღვენზე, უფუარ კვერებზე, ტაფებზე და შესაწვავზე, ყველაფრის არწყვა-აწონაზე,"},"30":{"verse":30,"text":"დილა-საღამოობით უფლის ქება-დიდებაზე,"},"31":{"verse":31,"text":"ყოველგვარ აღსავლენებზე უფლისათვის შაბათობით, ახალმთვარობების და დღესასწაულების განსაზღვრულ რიცხვებში, როგორც მათთვისაა დადგენილი უფლის წინაშე მარად აღსასრულებლად,"},"32":{"verse":32,"text":"რომ დაიცვან დადგენილება სადღესასწაულო კარვის შესახებ, დადგენილება საწმიდარის შესახებ და დადგენილება აარონიანთა, მათი ძმების შესახებ, უფლის სახლში სამსახურის გასაწევად."}},"meta":{"connection":"kaOrth","book_number":130,"chapter_number":23,"previous_chapter":{"connection":"kaOrth","book_number":130,"chapter":22},"next_chapter":{"connection":"kaOrth","book_number":130,"chapter":24}}}