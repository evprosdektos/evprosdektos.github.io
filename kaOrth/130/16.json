{"chapter":{"1":{"verse":1,"text":"მოაბრძანეს უფლის კიდობანი და დაასვენეს შუაგულ კარავში, რომელიც მისთვის ჰქონდა დავითს გაშლილი. მერე კი აღსავლენი და სამადლობელი მსხვერპლი შესწირეს ღმერთს."},"2":{"verse":2,"text":"მოამთავრა დავითმა აღსავლენი და სამადლობელი მსხვერპლის შეწირვა და უფლის სახელით დალოცა ერი."},"3":{"verse":3,"text":"ჩამოურიგა მთელ ერს, ისრაელის მთელ კრებულს, კაცსა და ქალს, თითო პურის კვერი, თითო ხორცის წილობი და თითო ქადა."},"4":{"verse":4,"text":"დააყენა ლევიანები უფლის კიდობნის წინაშე სამსახურის გასაწევად, რათა მოეხსენებინათ, ედიდებინათ და ექოთ უფალი, ღმერთი ისრაელისა."},"5":{"verse":5,"text":"ასაფი მათი მეთაური იყო, ზაქარია - მისი მომდევნო, იეყიელი, შემირამოთი, იეჰიელი, მათითია, ელიაბი, ბენიაჰუ, ყობედ-ედომ და იეყიელი ბობღნებსა და ქნარებზე იყვნენ. ხოლო ასაფი წინწილების დამკვრელი იყო."},"6":{"verse":6,"text":"მღვდლები: ბენიაჰუ და იახაზიელი საყვირებით მუდამ უფლის აღთქმის კიდობნის წინ იდგნენ."},"7":{"verse":7,"text":"იმ დღეს მაშინ შეასხა დავითმა პირველად ხოტბა უფალს, ასაფისა და მისი ძმების ხელით:"},"8":{"verse":8,"text":"ადიდეთ უფალი, მოუხმეთ მის სახელს, აუწყეთ ხალხებს საქმენი მისნი."},"9":{"verse":9,"text":"უმღერეთ მას, უგალობეთ მას, ილაპარაკეთ ყველა მის სასწაულზე."},"10":{"verse":10,"text":"დაიკვეხნეთ მისი წმიდა სახელით, გამხიარულდეს გული უფლის მაძიებელთა."},"11":{"verse":11,"text":"ეძიეთ უფალი და ძლიერება მისი, ეძიეთ პირი მისი მარადის."},"12":{"verse":12,"text":"გაიხსენეთ მისი ნამოქმედარი სასწაულები, საოცრებანი და მისი ბაგის სამართალნი."},"13":{"verse":13,"text":"შთამომავალნო აბრაამისა, მისი რჩეულისა, ძენო იაკობისა, რჩეულნო მისნო."},"14":{"verse":14,"text":"ის არის უფალი, ღმერთი ჩვენი, მთელ ქვეყნიერებაზეა სამართალნი მისნი."},"15":{"verse":15,"text":"გახსოვდეთ საუკუნოდ აღთქმა მისი, სიტყვა, რომელიც ბრძანა ათასი თაობის მიმართ,"},"16":{"verse":16,"text":"რომელიც დაუდო აბრაამს, და მისი ფიცი ისაკთან,"},"17":{"verse":17,"text":"და რაც დაუდგინა იაკობს წესად და ისრაელს - საუკუნო აღთქმად."},"18":{"verse":18,"text":"უთხრა: შენ მოგცემ ქანაანის ქვეყანას წილად თქვენი მემკვიდრეობისა."},"19":{"verse":19,"text":"როცა ცოტანი იყავით, მცირერიცხოვანნი და იქ შეხიზნულნი,"},"20":{"verse":20,"text":"იარებოდნენ ერთი ხალხიდან მეორესთან, სამეფოდან - სხვა ერთან,"},"21":{"verse":21,"text":"არავის ანებებდა მათს დაჩაგვრას და აფრთხილებდა მათ გამო მეფეებს:"},"22":{"verse":22,"text":"არ შეეხოთ ჩემს ცხებულებს და ჩემს წინასწარმეგყველებს არ უბოროტოთ."},"23":{"verse":23,"text":"უგალობე უფალს, მთელო ქვეყნიერებავ! ახარებდეთ დღითიდღე მისმიერ ხსნას."},"24":{"verse":24,"text":"მოუთხრეთ ხალხებს მისი ღირსება, ყოველ ერს მისი სასწაულები."},"25":{"verse":25,"text":"რადგან დიდია უფალი და ღირსსაქებარი მეტად, ყველა ღმერთზე საშიშია ის."},"26":{"verse":26,"text":"რადგან ხალხთა ყველა ღმერთი - კერპებია, ხოლო უფალმა ცანი შეჰქმნა."},"27":{"verse":27,"text":"მშვენიერება და ბრწყინვალება მის წინაშე, სიძლიერე და მომხიბლაობა - მის ტაძარში."},"28":{"verse":28,"text":"შესწირეთ უფალს, ტომებო ხალხთა, შესწირეთ უფალს ქება და დიდება."},"29":{"verse":29,"text":"შესწირეთ უფალს ქება მისი სახელისა, წაუღეთ ძღვენი და მიდით მის ეზოებში."},"30":{"verse":30,"text":"ძრწოდე მის წინაშე, მთელო ქვეყნიერებავ! ხომ მტკიცეა სამყარო, არ შეირყევა."},"31":{"verse":31,"text":"გამხიარულდებიან ცანი და მოილხენს ქვეყანა. უთხარით ხალხებს: უფალი მეფობს!"},"32":{"verse":32,"text":"იხმაურებს ზღვა და სავსება მისი. გაიხარებს ველი და ყოველი, რაც მასზეა."},"33":{"verse":33,"text":"მაშინ იზეიმებენ ყოველნი ხენი ტევრისანი, რადგან მოვა ქვეყნიერების განსასჯელად."},"34":{"verse":34,"text":"აქეთ უფალი, რადგან კეთილია იგი, რადგან უკუნისამდეა მისი წყალობა."},"35":{"verse":35,"text":"და თქვით: გვიხსენი, ჩვენი ხსნის ღმერთო, შეგვკრიბე და დაგვიცავ ხალხებისგან, რათა ვადიდოთ შენი წმიდა სახელი, დავიქადნოთ შენი ქება-დიდებით."},"36":{"verse":36,"text":"კურთხეულ არს უფალი, ღმერთი ისრაელისა უკუნითი უკუნისამდე. და მიუგო ერმა: ამენ! ქება უფალს!"},"37":{"verse":37,"text":"დავითმა უფლის აღთქმის კიდობნის წინაშე დატოვა ასაფი და მისი ძმები, რათა კიდობნის წინაშე სამსახური გაეწიათ მუდამ, ყოველდღიურად,"},"38":{"verse":38,"text":"და ყობედ-ედომი და მისი ძმები - სამოცდარვა. ყობედ-ედომ იედუთუნის ძე და ხოსა კი კარისმცველებად,"},"39":{"verse":39,"text":"მღვდელი ცადოკი და მისი მღვდელმსახური ძმები უფლის სავანის წინ, გაბაონში რომ ბორცვია, იქ დააყენა,"},"40":{"verse":40,"text":"რომ მუდამ, დილა-საღამოობით, აღსავლენი აღევლინათ უფლისათვის აღსავლენის სამსხვერპლოზე და რომ ყოველივე შეესრულებინათ, რაც უფლის რჯულში სწერია და რაც მან დაუწესა ისრაელს."},"41":{"verse":41,"text":"მათთან იყვნენ: ჰემანი, იედუთუნი და სხვა რჩეულნი, რომელნიც სახელებით იყვნენ დადგენილნი, რათა ექოთ უფლის სახელი, რადგან უკუნისამდეა წყალობა მისი."},"42":{"verse":42,"text":"მათთან ერთად ჰემანი და იედუთუნი საყვირებით, წინწილებითა და საკრავებით ღვთის მგალობლებად იყვნენ დადგენილნი, იედუთუნის ძენი კი კარიბჭესთან."},"43":{"verse":43,"text":"ყველანი თავიანთ სახლებში წავიდ-წამოვიდნენ. დავითიც თავისი სახლის დასალოცად გაბრუნდა."}},"meta":{"connection":"kaOrth","book_number":130,"chapter_number":16,"previous_chapter":{"connection":"kaOrth","book_number":130,"chapter":15},"next_chapter":{"connection":"kaOrth","book_number":130,"chapter":17}}}