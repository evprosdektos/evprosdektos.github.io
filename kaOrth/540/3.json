{"chapter":{"1":{"verse":1,"text":"ნუთუ ხელახლა უნდა წარმოგიდგინოთ თავი? ნუთუ ზოგიერთებივით წარდგენის წერილი გვჭირდება თქვენდამი ან თქვენგან?"},"2":{"verse":2,"text":"ჩვენი წერილი თქვენა ხართ, ჩვენს გულებში ჩაწერილი, ყოველი კაცისთვის გასაგები და მათ მიერვე წაკითხული."},"3":{"verse":3,"text":"თქვენ ცხადყოფთ, რომ ქრისტეს წერილი ხართ, ჩვენი მეშვეობით შეთხზული და მელნით კი არა, ცოცხალი ღვთის სულით დაწერილი, არა ქვის ფილაზე, არამედ ხორციელი გულის ფიცარზე."},"4":{"verse":4,"text":"ასეთი ნდობა გვაქვს ქრისტეს მიერ ღვთის მიმართ."},"5":{"verse":5,"text":"იმიტომ კი არა, ვითომ შეგვეძლოს ჩვენით ვიაზრებდეთ რამეს, თითქოს ღვთისაგან კი არა, ჩვენგანვე გვქონდეს ამის უნარი;"},"6":{"verse":6,"text":"არა, ღმერთმა მოგვცა იმისი ძალა, რომ ახალი აღთქმის მსახურნი ვიყოთ; არა ასოსი, არამედ სულისა, ვინაიდან ასო კლავს, ხოლო სული აცოცხლებს."},"7":{"verse":7,"text":"და თუ მსახურება სიკვდილისა, ქვაზე ასოებივით გამოსახული, იმდენად სასახელო იყო რომ ისრაელის ძენი თვალს ვერ უსწორებდნენ მოსეს სახეს, მისი დიდებული იერის გამო, რომელიც, თავისი დიდებულების მიუხედავად, მაინც წარმავალი გახლდათ, -"},"8":{"verse":8,"text":"რამდენად უფრო სასახელო იქნება სულის მსახურება დიდებით?"},"9":{"verse":9,"text":"რადგანაც, თუ განკითხვის მსახურება დიდებაა, მით უფრო მეტი იქნება დიდება სამართლიანობის მსახურებისა,"},"10":{"verse":10,"text":"იმდენად, რომ იმ დიდებას აღარც კი ეთქმის დიდება ამ უზენაეს დიდებასთან შედარებით."},"11":{"verse":11,"text":"ვინაიდან თუ წარმავალს ჰქონდა დიდება, რამდენად უფრო მეტია დიდება წარუვალისა."},"12":{"verse":12,"text":"ამიტომ ასეთი სასოების მქონენი უფრო თამამად ვმოქმედებთ,"},"13":{"verse":13,"text":"და არა როგორც მოსე, რიდე რომ ჩამოიფარა სახეზე, რათა ისრაელის ძეთ არ ეხილათ დასასრული წარმავალისა."},"14":{"verse":14,"text":"მაგრამ დაჩლუნგდა მათი გონება, რადგანაც იგივე რიდე, ძველი აღთქმის კითხვისას, დღემდე ჩამოუხსნელი რჩება, ვინაიდან მხოლოდ ქრისტეში იხსნება იგი."},"15":{"verse":15,"text":"ასე რომ, დღემდე, მოსეს კითხვისას, იგივე რიდე უბურავთ გულს."},"16":{"verse":16,"text":"მაგრამ როცა უფლის მიმართ მიიქცევიან, ჩამოეხსნებათ საბურველი."},"17":{"verse":17,"text":"უფალი სულია, ხოლო სადაც უფლის სულია, იქვეა თავისუფლება."},"18":{"verse":18,"text":"ჩვენ კი, დაუბურავი სახით რომ ვჭვრეტთ უფლის დიდებას, როგორც სარკეში, იმავე სახედ გარდავისახებით დიდებიდან დიდებაში, როგორც უფლის სულისგან."}},"meta":{"connection":"kaOrth","book_number":540,"chapter_number":3,"previous_chapter":{"connection":"kaOrth","book_number":540,"chapter":2},"next_chapter":{"connection":"kaOrth","book_number":540,"chapter":4}}}