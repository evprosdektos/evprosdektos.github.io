{"chapter":{"1":{"verse":1,"text":"ამიტომაც გადავწყვიტე, დამწუხრებული აღარ მოვსულიყავი თქვენთან."},"2":{"verse":2,"text":"რადგანაც თუ მე გამწუხრებთ, მაშ, ვინღა გამახარებს, თუ არა ის, ვინც ჩემ მიერ წუხს?"},"3":{"verse":3,"text":"სწორედ ეს მოგწერეთ, რათა ჩემი მოსვლისას აღარა მქონდეს წუხილი მათგან, ვის მიერაც უნდა მეხარა; რადგანაც ყველას გიცნობთ და დარწმუნებული ვარ, რომ ჩემი სიხარული ყოველი თქვენგანის სიხარულია."},"4":{"verse":4,"text":"ვინაიდან ესოდენ დიდი მწუხარებით, გულისტკივილითა და ცრემლების ფრქვევით იმიტომ კი არ გწერდით, რომ დამემწუხრებინეთ, არამედ იმიტომ, რომ გეგრძნოთ, რა უსაზღვროა ჩემი სიყვარული თქვენდამი."},"5":{"verse":5,"text":"ხოლო თუ ვინმემ დამამწუხრა, მე კი არ დამამწუხრა, არამედ, რომ არ გადავაჭარბო, ნაწილობრივ ყველა თქვენგანიც."},"6":{"verse":6,"text":"მის სასჯელად ისიცა კმარა, რომ დაიგმო მრავალთა მიერ."},"7":{"verse":7,"text":"ასე რომ, პირიქით, გმართებთ უმალ მიუტევოთ და ანუგეშოთ, რათა მეტისმეტ მწუხარებას არ მიეცეს."},"8":{"verse":8,"text":"ამიტომაც შეგაგონებთ, თქვენი სიყვარული დაუდასტუროთ."},"9":{"verse":9,"text":"მეც სწორედ ამიტომ მოგწერეთ, რომ გამომეცადეთ, რამდენად მორჩილნი ხართ ყველაფერში."},"10":{"verse":10,"text":"ხოლო ვისაც რას მიუტევებთ, ასევე მეც; რადგან ვისაც რა მივუტევე, თქვენი გულისთვის მივუტევე ქრისტეს წინაშე."},"11":{"verse":11,"text":"რათა არ ვიძლიოთ სატანის მიერ, ვინაიდან ჩვენთვის ცნობილია მისი ზრახვანი."},"12":{"verse":12,"text":"ხოლო მე, ტროას ჩასულმა ქრისტეს სახარებლად, - თუმცა კი გამეღო კარი უფლის მიერ, -"},"13":{"verse":13,"text":"ვერ მოვუპოვე ლხინება ჩემს სულს, რადგანაც ვერ შევხვდი იქ ჩემს ძმას ტიტეს; ამიტომაც დავემშვიდობე მათ და მაკედონიისკენ გავწიე."},"14":{"verse":14,"text":"მაგრამ მადლობა ღმერთს, რომელიც ყოველთვის გვანიჭებს ძლევას ქრისტეს მიერ და ჩვენი მეოხებით ავრცელებს ყველგან თავისი შემეცნების სურნელს;"},"15":{"verse":15,"text":"რადგანაც ქრისტეს სურნელი ვართ ღვთის წინაშე, როგორც ხსნის, ისე დაღუპვის გზაზე დამდგართათვის."},"16":{"verse":16,"text":"ზოგისთვის სიკვდილის სურნელი სასიკვდილოდ, ზოგისთვის სიცოცხლის სურნელი სასიცოცხლოდ; სხვას ვის შესწევს ამისი ძალი?"},"17":{"verse":17,"text":"ვინაიდან მრავალთა მსგავსად როდი ვბღალავთ ღვთის სიტყვას, არამედ წრფელად, როგორც ღვთისგან, ღვთის წინაშე ვქადაგებთ ქრისტეს მიერ."}},"meta":{"connection":"kaOrth","book_number":540,"chapter_number":2,"previous_chapter":{"connection":"kaOrth","book_number":540,"chapter":1},"next_chapter":{"connection":"kaOrth","book_number":540,"chapter":3}}}