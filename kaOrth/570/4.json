{"chapter":{"1":{"verse":1,"text":"ამიტომ, ჩემო ძვირფასო და სასურველო ძმანო, სიხარულნო და გვირგვინნო ჩემნო, ასე იდექით უფალში, საყვარელნო."},"2":{"verse":2,"text":"ვევედრები ევოდიას და სინტიქეს, თანამოაზრენი იყვნენ უფალში."},"3":{"verse":3,"text":"შენც გევედრები, ერთგულო თანამდგომო, შეეწიე მათ, ჩემთან ერთად რომ იღვწოდნენ სახარებაში, კლემენტესა და ჩემს სხვა თანამშრომლებთან ერთად, რომელთა სახელებიც ჩაწერილია სიცოცხლის წიგნში."},"4":{"verse":4,"text":"მარადჟამ იხარეთ უფალში, და კვლავაც ვიტყვი: იხარეთ."},"5":{"verse":5,"text":"თვინიერება თქვენი, დაე, იცოდეს ყოველმა კაცმა. უკვე ახლოა უფალი."},"6":{"verse":6,"text":"ნუ შეგაურვებთ ნურავითარი საზრუნავი, არამედ ლოცვა-ვედრებისას თქვენი სათხოვარი მადლიერებით გაუმჟღავნეთ ღმერთს."},"7":{"verse":7,"text":"და მშვიდობა ღვთისა, რომელიც ყველა გონებაზე უზენაესია, დაიფარავს თქვენს გულებს და თქვენს ზრახვებსაც ქრისტე იესოში."},"8":{"verse":8,"text":"და ბოლოს, ძმანო, რაც კი რამ ჭეშმარიტია და პატიოსანი, რაც მართალია და წმიდა, რაც საყვარელია და საქებარი, სათნო და ქებული, იმაზე იფიქრეთ."},"9":{"verse":9,"text":"რაც გისწავლიათ და მიგიღიათ, რაც გსმენიათ და გიხილავთ ჩემში, ის აღასრულეთ და ღმერთი მშვიდობისა იქნება თქვენთან."},"10":{"verse":10,"text":"დიდად გავიხარე უფალში, რომ კვლავ დაიწყეთ ჩემზე ზრუნვა; თუმცა უწინაც ზრუნავდით, მაგრამ ვითარებამ დაგაბრკოლათ."},"11":{"verse":11,"text":"იმიტომ როდი ვამბობ, რომ მიჭირს, რადგანაც ვისწავლე კმაყოფილი ვიყო იმით, რაცა მაქვს."},"12":{"verse":12,"text":"გაჭირვებაც ვიცი რა არის და დალხინებაც, ყველაფერი გამომიცდია: სიმაძღრეც და შიმშილიც, სიმწირეც და სიუხვეც."},"13":{"verse":13,"text":"ყველაფერი შემიძლია ჩემს განმამტკიცებელ ქრისტეში."},"14":{"verse":14,"text":"მაგრამ კარგად მოიქეცით, რომ გაიზიარეთ ჩემი გასაჭირი."},"15":{"verse":15,"text":"თქვენ ხომ იცით, ფილიპელნო, რომ ხარების დასაბამს, როცა მაკედონიიდან გამოვედი, თქვენს გარდა არცერთმა ეკლესიამ არაფერი გამიზიარა: არც რა მომცა და არც რა მიიღო ჩემგან."},"16":{"verse":16,"text":"თქვენ კი ერთი-ორჯერ თესალონიკეშიც გამომიგზავნეთ, რაც მჭირდებოდა."},"17":{"verse":17,"text":"იმიტომ კი არა, თითქოს მოსაკითხს ვეძებდე, არამედ ვეძებ ნაყოფს, რომელიც მრავლდება თქვენდა სარგებლად."},"18":{"verse":18,"text":"ყველაფერი მივიღე და ბლომადაც მაქვს, სავსე ვარ იმით, რაც ეპაფროდიტოსის ხელით გამომიგზავნეთ: კეთილსურნელება, საამო შეწირულება, ესოდენ სასურველი ღვთისათვის."},"19":{"verse":19,"text":"ხოლო თქვენ ჩემი ღმერთი შეგივსებთ ყოველგვარ ნაკლულებას თავისი სიუხვით და დიდებით, ქრისტე იესოში."},"20":{"verse":20,"text":"ღმერთსა და მამას ჩვენსას დიდება უკუნითი უკუნისამდე. ამინ."},"21":{"verse":21,"text":"მოიკითხეთ ყველა წმიდა ქრისტე იესოში. მოგიკითხავენ ჩემთან მყოფი ძმები."},"22":{"verse":22,"text":"მოკითხვას გითვლიან ყველა წმიდანი, უმეტესად კეისრის სახლისანი."},"23":{"verse":23,"text":"ჩვენი უფლის იესო ქრისტეს მადლი ყველა თქვენგანის სულს. ამინ."}},"meta":{"connection":"kaOrth","book_number":570,"chapter_number":4,"previous_chapter":{"connection":"kaOrth","book_number":570,"chapter":3},"next_chapter":{"connection":"kaOrth","book_number":580,"chapter":1}}}