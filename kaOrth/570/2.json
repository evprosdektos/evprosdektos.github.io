{"chapter":{"1":{"verse":1,"text":"ამრიგად, თუ არის რაიმე ნუგეში ქრისტეში, თუ არის რაიმე სიამე სიყვარულისა, თუ არის რაიმე თანაზიარობა სულისა, თუ არის რაიმე თანალმობა ან წყალობა,"},"2":{"verse":2,"text":"აღავსეთ ჩემი სიხარული, რათა იყოთ თანამზრახველნი, ერთი და იმავე სიყვარულით გულშეძრულნი, ერთსულოვანნი და თანამოაზრენი."},"3":{"verse":3,"text":"ნურას ჩაიდენთ ცილობით და ცუდმედიდობით, არამედ, ქედმოდრეკილნი, საკუთარ თავზე უმეტესად მიიჩნევდეთ ერთიმეორეს."},"4":{"verse":4,"text":"მარტო თავის თავზე ნუკი ზრუნავს თითოეული თქვენგანი, არამედ სხვებზეც იზრუნოს."},"5":{"verse":5,"text":"იგივე ზრახვები გქონდეთ, როგორიც ქრისტე იესოს,"},"6":{"verse":6,"text":"რომელსაც, თუმცა ღვთის ხატი იყო, ნაძარცვად არ შეურაცხავს ღვთის სწორად ყოფნა."},"7":{"verse":7,"text":"მაგრამ თავი დაიმცრო, მონის ხატი შეიმოსა და გარეგნობით კაცის მსგავსებად იქცა."},"8":{"verse":8,"text":"თავი დაიმდაბლა და მორჩილი გახდა თვით სიკვდილამდე, ჯვარცმით სიკვდილამდე."},"9":{"verse":9,"text":"ამიტომაც აღამაღლა იგი ღმერთმა და ყველა სახელზე უზენაესი სახელი მისცა,"},"10":{"verse":10,"text":"რათა იესოს სახელის წინაშე მოიდრიკოს ყოველი მუხლი, ზეცისაც, ქვეყნისაც და ქვესკნელისაც,"},"11":{"verse":11,"text":"და ყველა ენამ აღიაროს, რომ იესო ქრისტე არის უფალი, სადიდებლად ღვთის და მამისა."},"12":{"verse":12,"text":"ამრიგად, ჩემო საყვარელნო, როგორც ყოველთვის მორჩილნი იყავით, არა მარტო ჩემი მანდ ყოფნისას, არამედ, მით უმეტეს, ახლა, როცა შორსა ვართ თქვენგან, - შიშით და ძრწოლით აღასრულეთ თქვენი ხსნის საქმე."},"13":{"verse":13,"text":"რადგან ღმერთია ის, ვინც ბადებს თქვენში ნდომასაც და ქმედებასაც თავისი კეთილნებელობით."},"14":{"verse":14,"text":"ყველაფერი აღასრულეთ უდრტვინველად და უყოყმანოდ,"},"15":{"verse":15,"text":"რათა იყოთ უბიწონი და უმანკონი, ღვთის უმწიკვლო შვილნი უკუღმართ და გახრწნილ მოდგმაში, რომელშიც ნათობთ, როგორც მნათობნი სამყაროში,"},"16":{"verse":16,"text":"სიცოცხლის სიტყვის მფლობელნი, რათა ქრისტეს დღეს დავიქადო, რომ ამაოდ არ ვრბოდი და არც ამაოდ ვიღვწოდი."},"17":{"verse":17,"text":"მაგრამ სისხლადაც რომ ვესხურო თქვენი რწმენის მსხვერპლს და მსახურებას, თქვენთან ერთად ვილხენ და ვხარობ."},"18":{"verse":18,"text":"მაშ, თქვენც ილხენდეთ და ხარობდეთ ჩემთან ერთად."},"19":{"verse":19,"text":"იმედი მაქვს, თუ უფალმა ჩვენმა ქრისტემ ინება, მალე გაახლოთ ტიმოთე, რათა შევიტყო თქვენი ამბავი და მეც გავმხნევდე სულით."},"20":{"verse":20,"text":"რადგანაც სხვა არავინ მყავს ჩემი სულის თანაზიარი, მასავით წრფელად რომ ზრუნავდეს თქვენზე."},"21":{"verse":21,"text":"ვინაიდან ყველა თავისას ეძებს და არა იესო ქრისტესას."},"22":{"verse":22,"text":"მის გამოცდილებას კი იცნობთ, ვინაიდან, როგორც მამას - შვილი, ისე ემსახურა სახარებას ჩემთან ერთად."},"23":{"verse":23,"text":"ასე რომ, იმედი მაქვს მალე გაახლოთ, როგორც კი გავიგებ, რა მელის."},"24":{"verse":24,"text":"მჯერა უფლისა, რომ თვითონაც მალე გეწვევით."},"25":{"verse":25,"text":"მაგრამ საჭიროდ მივიჩნიე გამომეგზავნა ეპაფროდიტოსი, ჩემი ძმა, ჩემი თანამოსაქმე და თანამებრძოლი, იგივე თქვენი მოციქული და ჩემი გაჭირვების მსახური."},"26":{"verse":26,"text":"რადგანაც გულით უნდოდა ყველა თქვენგანის ნახვა და ძალზე შეწუხდა, როცა გაიგო, რომ თქვენამდეც მოუღწევია მისი ავადმყოფობის ამბავს."},"27":{"verse":27,"text":"და მართლაც, ისე ავად იყო, რომ კინაღამ ხელიდან გამოგვეცალა, მაგრამ ღმერთმა შეიწყალა ის, და არა მარტო ის, არამედ მეც, რათა მწუხარება მწუხარებაზე არ დამრთვოდა."},"28":{"verse":28,"text":"ამიტომ საჩქაროდ გამოვგზავნე, რომ გაგეხარათ მისი ხილვით და მეც მომკლებოდა სადარდელი."},"29":{"verse":29,"text":"მთელი სიხარულით შეიწყნარეთ იგი უფალში და პატივი ეცით მისთანებს."},"30":{"verse":30,"text":"ვინაიდან ქრისტეს სამსახურისათვის გადადო და სასიკვდილოდ გასწირა თავი, რათა ჩემდამი თქვენი სამსახურის დანაკლისი შეევსო."}},"meta":{"connection":"kaOrth","book_number":570,"chapter_number":2,"previous_chapter":{"connection":"kaOrth","book_number":570,"chapter":1},"next_chapter":{"connection":"kaOrth","book_number":570,"chapter":3}}}