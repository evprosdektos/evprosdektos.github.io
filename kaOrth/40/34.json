{"chapter":{"1":{"verse":1,"text":"ასე ელაპარაკა უფალი მოსეს:"},"2":{"verse":2,"text":"დაარიგე ისრაელიანები და უთხარი მათ: როცა შეხვალთ ქანაანის ქვეყანაში, აი, საზღვრები ამ ქვეყნისა, ქანაანის ქვეყნისა, რომელიც წილად შეგხვდებათ თქვენ:"},"3":{"verse":3,"text":"სამხრეთ მხარედ გექნებათ ცინის უდაბნოდან, ედომის მახლობლად; გექნებათ სამხრეთი საზღვარი მარილოვანი ზღვის კიდიდან აღმოსავლეთის მიმართულებით."},"4":{"verse":4,"text":"გაუხვევს თქვენი საზღვარი სამხრეთიდან ყაკრაბიმის ზეგანისკენ, გაივლის ცინზე, მიებჯინება სამხრეთით კადეშ-ბარნეას, გავა ხაცერ-ადართან და გაივლის ყაცმონზე."},"5":{"verse":5,"text":"გაუხვევს საზღვარი აცმონიდან ეგვიპტის ხევისკენ და მიებჯინება ზღვას."},"6":{"verse":6,"text":"დასავლეთის საზღვარი: დიდი ზღვა გექნებათ საზღვრად. ეს გქონდეთ სამხრეთის საზღვრად."},"7":{"verse":7,"text":"ეს გქონდეთ ჩრდილოეთის საზღვრად: დიდი ზღვიდან გაატარეთ საზღვარი ჰორის მთაზე."},"8":{"verse":8,"text":"ჰორის მთიდან გაატარეთ ხამათის მიმართულებით; მიებჯინება საზღვარი ცედადას."},"9":{"verse":9,"text":"გავა საზღვარი ციფრონისკენ და მიებჯინება ხაცარ-ყენანს. ეს გქონდეთ ჩრდილოეთის საზღვრად."},"10":{"verse":10,"text":"აღმოსავლეთით გაავლეთ საზღვარი ხაცარ-ყენანიდან შეფამასკენ."},"11":{"verse":11,"text":"შეფამიდან ეშვება საზღვარი რიბლასკენ, ყაინის აღმოსავლეთით. ეშვება საზღვარი და ეკვრის ქინერეთის ზღვის ნაპირს აღმოსავლეთით."},"12":{"verse":12,"text":"ეშვება საზღვარი იორდანეზე და ებჯინება მარილოვან ზღვას. ეს იყოს თქვენთვის ქვეყნად თავისი გარეშემო საზღვრებითურთ."},"13":{"verse":13,"text":"ასე გამოუცხადა მოსემ ისრაელიანებს: აჰა, ქვეყანა, რომელიც უნდა დაინაწილოთ წილისყრით, რომელზეც ბრძანა უფალმა, რომ მისცემოდა ცხრა შტოს და ნახევარ შტოს."},"14":{"verse":14,"text":"რადგან მიიღეს რეუბენიანთა შტომ მამისსახლების მიხედვით და გადიანელთა შტომ მათი გვარეულობების მიხედვით და მენაშეს ნახევარმა შტომ. მათ მიიღეს თავიანთი წილი."},"15":{"verse":15,"text":"ორმა შტომ და ნახევარმა შტომ მიიღეს თავიანთი წილი იორდანეს გაღმა, იერიხონის მახლობლად, აღმოსავლეთით."},"16":{"verse":16,"text":"ასე ელაპარაკა უფალი მოსეს:"},"17":{"verse":17,"text":"ეს არის იმ კაცთა სახელები, რომლებიც დაიმკვიდრებენ თქვენთვის ქვეყანას: ელეაზარ მღვდელი და იესო ნავეს ძე."},"18":{"verse":18,"text":"ყოველი შტოდან თითო თავკაცი გამოარჩიეთ ქვეყნის დასანაწილებლად."},"19":{"verse":19,"text":"აი, მათი სახელები: იუდას ტომიდან: ქალებ იეფუნეს ძე;"},"20":{"verse":20,"text":"სიმონიანთა შტოდან: სამუელ ამიჰუდის ძე;"},"21":{"verse":21,"text":"ბენიამინის შტოდან: ელიდად ქისლონის ძე;"},"22":{"verse":22,"text":"დანიანთა შტოდან: თავკაცი ბუკი იოგლის ძე;"},"23":{"verse":23,"text":"იოსებიანთა შტოდან: მანასიანთა შტოდან - თავკაცი ხანიელ ეფოდის ძე;"},"24":{"verse":24,"text":"ეფრემიანთა შტოდან: თავკაცი კემუელ შიტფონის ძე;"},"25":{"verse":25,"text":"ზებულონიანთა შტოდან: თავკაცი ელიცაფან ფარნაქის ძე;"},"26":{"verse":26,"text":"ისაქარიანთა შტოდან: თავკაცი ფალტიელ ყაზანის ძე;"},"27":{"verse":27,"text":"აშერიანთა შტოდან: თავკაცი ახიჰუდ შელომის ძე;"},"28":{"verse":28,"text":"ნაფთალიანთა შტოდან: თავკაცი ფედაელ ყამიჰუდის ძე."},"29":{"verse":29,"text":"ესენი იყვნენ, ვისაც უბრძანა უფალმა ქანაანის ქვეყნის განაწილება ისრაელიანთათვის."}},"meta":{"connection":"kaOrth","book_number":40,"chapter_number":34,"previous_chapter":{"connection":"kaOrth","book_number":40,"chapter":33},"next_chapter":{"connection":"kaOrth","book_number":40,"chapter":35}}}