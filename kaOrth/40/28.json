{"chapter":{"1":{"verse":1,"text":"ასე ელაპარაკა უფალი მოსეს:"},"2":{"verse":2,"text":"უბრძანე ისრაელიანებს და უთხარი მათ: გახსოვდეთ, თავის დროზე შემომწიროთ საჩემო შესაწირავი, საჩემო პური, ჩემი საცეცხლო მსხვერპლისთვის, საჩემო კეთილსურნელება."},"3":{"verse":3,"text":"უთხარი მათ: აი, საცეცხლო მსხვერპლი, რომელიც უნდა შესწიროთ უფალს: ორი წელგამოვლილი საღი ცხვარი დღეში, მუდმივი აღსავლენი მსხვერპლი."},"4":{"verse":4,"text":"ერთი ცხვარი დილით შესწირე, მეორე ცხვარი საღამოხანს შესწირე."},"5":{"verse":5,"text":"საძღვნოდ - ეფის მეათედი გამტკიცული ფქვილი, ჰინის მეოთხედ სუფთა ზეთში აზელილი."},"6":{"verse":6,"text":"მუდმივი აღსავლენი მსხვერპლი, რომელიც შეწირული იყო სინაის მთაზე კეთილსურნელებისთვის, საცეცხლო მსხვერპლი უფლისათვის."},"7":{"verse":7,"text":"საღვრელად ჰინის მეოთხედი თითო ცხვარზე, განწმედილ ადგილზე დაუღვარე უფალს საღვრელი ზედაშე."},"8":{"verse":8,"text":"მეორე ცხვარი საღამოხანს შესწირე: დილანდელი ძღვენითა და საღვრელითურთ შესწირე საცეცხლო მსხვერპლი, კეთილსურნელებად უფალს."},"9":{"verse":9,"text":"შაბათ დღეს ორი წელგამოვლილი საღი ცხვარი და საძღვნოდ ეფის მეათედი გამტკიცული ფქვილი, ზეთში აზელილი, და მისი საღვრელი."},"10":{"verse":10,"text":"ეს არის საშაბათო აღსავლენი შაბათობით მუდმივი აღსავლენისა და მისი საღვრელის გარდა."},"11":{"verse":11,"text":"ყოველი თვის დასაწყისში შესწირეთ აღსავლენად უფალს: ორი კურატი, ერთი ვერძი და შვიდი წელგამოვლილი საღი ცხვარი."},"12":{"verse":12,"text":"საძღვნოდ ეფის სამი მეათედი გამტკიცული ფქვილი, ზეთში აზელილი, თითო კურატზე და ეფის ორი მეათედი გამტკიცული ფქვილი, ზეთში აზელილი, თითო ვერძზე."},"13":{"verse":13,"text":"საძღვნოდ ეფის მეათედი გამტკიცული ფქვილი, ზეთში აზელილი, თითო ცხვარზე. აღსავლენი, კეთილსურნელება, საცეცხლო მსხვერპლი უფლისათვის."},"14":{"verse":14,"text":"მათი საღვრელი-ჰინის ნახევარი კურატზე, ჰინის მესამედი ვერძზე, ჰინის მეოთხედი ცხვარზე. აი, ეს არის საახალმთვარეო აღსავლენი მსხვერპლი წელიწადის ყოველ თვეს."},"15":{"verse":15,"text":"ერთი ვაცი ცოდვის გამოსასყიდ მსხვერპლად უფალს; მუდმივ აღსავლენ მსხვერპლის გარდა შესწირე მის საღვრელთან ერთად."},"16":{"verse":16,"text":"პირველ თვეს, თვის მეთოთხმეტე დღეს, უფლის პასექია."},"17":{"verse":17,"text":"ამ თვის მეთხუთმეტე დღეს დღესასწაულია: შვიდ დღეს ხმიადები უნდა იჭამოს."},"18":{"verse":18,"text":"პირველ დღეს წმიდა უქმეა: არაფერი საქმე არ უნდა აკეთოთ."},"19":{"verse":19,"text":"შესწირეთ უფალს საცეცხლო აღსავლენი მსხვერპლი: ორი კურატი, ერთი ვერძი და შვიდი წელგამოვლილი, საღები უნდა გყავდეთ."},"20":{"verse":20,"text":"მათთან ერთად შესწირეთ ძღვენი: გამტკიცული ფქვილი, ზეთში აზელილი, ეფის სამი მეათედი კურატზე და ეფის ორი მეათედი ვერძზე."},"21":{"verse":21,"text":"ეფის მეათედი შესწირეთ თითო ცხვარზე იმ შვიდთაგან."},"22":{"verse":22,"text":"ერთი ვაცი ცოდვის გამოსასყიდ მსხვერპლად, რათა მიგეტეოთ."},"23":{"verse":23,"text":"გარდა დილის აღსავლენი მსხვერპლისა, რომელიც მუდმივი აღსავლენი მსხვერპლია, შესწირეთ ესენი."},"24":{"verse":24,"text":"ასე გააკეთეთ ყოველდღე შვიდღეულში: პური, საცეცხლო მსხვერპლი, კეთილსურნელება შესწირეთ საღვრელთან ერთად, გარდა აღსავლენი მსხვერპლისა."},"25":{"verse":25,"text":"მეშვიდე დღეს წმიდა უქმობა გქონდეთ: არაფერი საქმე არ აკეთოთ."},"26":{"verse":26,"text":"პირველნაყოფობის დღეს, როცა ახალი ძღვენი მიგაქვთ უფლისათვის, თქვენს შვიდღეულებში, წმიდა უქმობა გქონდეთ: არაფერი საქმე არ აკეთოთ."},"27":{"verse":27,"text":"შესწირეთ უფალს აღსავლნი კეთილსურნელებისთვის: ორი კურატი, ერთი ვერძი და შვიდი ორწლიანი ცხვარი,"},"28":{"verse":28,"text":"საძღვნოდ მათთვის: გამტკიცული ფქვილი, ზეთში არეული, ეფის სამი მეათედი თითო კურატზე, ორი მეათედი თითო ვერძზე."},"29":{"verse":29,"text":"ეფის მეათედი თითო ცხვარზე იმ შვიდ ცხვართაგან,"},"30":{"verse":30,"text":"ერთიც ვაცი თქვენი მიტევებისთვის."},"31":{"verse":31,"text":"გარდა მუდმივი აღსავლენი მსხვერპლისა და მისი ძღვენისა, შესწირეთ ესენი - საღი უნდა გყავდეთ - მათთვის განკუთვნილი საღვრელთან ერთად."}},"meta":{"connection":"kaOrth","book_number":40,"chapter_number":28,"previous_chapter":{"connection":"kaOrth","book_number":40,"chapter":27},"next_chapter":{"connection":"kaOrth","book_number":40,"chapter":29}}}