{"chapter":{"1":{"verse":1,"text":"როცა დაასრულა მოსემ სავანის გამართვა, ზეთი სცხო და აკურთხა იგი და მთელი მისი მოწყობილობა, სამსხვერპლო და მთელი მისი მოწყობილობა. ზეთი სცხო მათ და აკურთხა ისინი."},"2":{"verse":2,"text":"მიიტანეს ისრაელის თავკაცებმა, თავ-თავიანთი მამისსახლების უფროსებმა (იგინივე იყვნენ ტომების თავკაცები, ისინი ხელმძღვანელობდნენ აღწერას)"},"3":{"verse":3,"text":"შესაწირავი უფლის წინაშე - ექვსი ჩარდახიანი ურემი და თორმეტი ხარი; თითო ურემი ორ თავკაცზე და თითო ხარი თითოზე; დააყენეს ესენი სავანის წინ."},"4":{"verse":4,"text":"ასე უთხრა უფალმა მოსეს:"},"5":{"verse":5,"text":"გამოართვი მათ და სადღესასწაულო კარვის სამუშაოთათვის განაკუთვნე. მიეცი ლევიანებს, თითოეულს თავისი სამუშაოს მიხედვით."},"6":{"verse":6,"text":"აიღო მოსემ ურემი და ხარები და მისცა ისინი ლევიანებს."},"7":{"verse":7,"text":"ორი ურემი და ოთხი ხარი გერშონიანებს მისცა მათი სამუშაოს მიხედვით,"},"8":{"verse":8,"text":"ოთხი ურემი და რვა ხარი მერარიანებს მისცა მათი სამუშაოს მიხედვით, რასაც ასრულებდნენ ითამარის, აარონ მღვდლის ძის, ხელმძღვანელობით."},"9":{"verse":9,"text":"კეჰათიანებს არ მისცა, რადგან საწმიდარის სამუშაო ჰქონდათ დაკისრებული, მხრებით უნდა ეტარებინათ."},"10":{"verse":10,"text":"მიიტანეს თავკაცებმა მსხვერპლი სამსხვერპლოს სატფურებისთვის მისი ზეთისცხების დღეს და მიიტანეს თავიანთი შესაწირავიც თავკაცებმა სამსხვერპლოს წინ."},"11":{"verse":11,"text":"უთხრა უფალმა მოსეს: დღეში თითო თავკაცმა მიიტანოს თავისი შესაწირავი სამსხვერპლოს სატფურებისთვის."},"12":{"verse":12,"text":"პირველ დღეს თავისი შესაწირავი მიიტანა ნახაშონ ყამინადაბის ძემ, იუდას ტომიდან."},"13":{"verse":13,"text":"მისი შესაწირავი იყო: ასოცდაათშეკელიანი ერთი ვერცხლის თასი და სამოცდაათის შეკელის (საწმიდარის შეკელით) ერთი ვერცხლის ბადია; ორივე სავსე იყო ზეთში აზელილი გამტკიცული ფქვილით, საძღვნოდ."},"14":{"verse":14,"text":"ათშეკელიანი ერთი ოქროს თასი, საკმევლით სავსე;"},"15":{"verse":15,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"16":{"verse":16,"text":"ერთი თხა ცოდვის გამოსასყიდად;"},"17":{"verse":17,"text":"და სამადლობელი მსხვერპლისთვის ორი ხარი, ხუთი ჭედილა და ხუთი ბოტი და ხუთი წელგამოვლილი ცხვარი. ეს იყო ნახშონ ყამინადაბის ძის შესაწირავი."},"18":{"verse":18,"text":"მეორე დღეს მიიტანა ნათანიელ ცუარის ძემ, ისაქარის თავკაცმა;"},"19":{"verse":19,"text":"მიიტანა მან თავისი შესაწირავი: ასოცდაათშეკელიანი ერთი ვერცხლის ლანგარი, ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი გამტკიცული ფქვილით, საძღვნოდ."},"20":{"verse":20,"text":"ერთი ოქროს თასი, ათშეკელიან საკმევლით სავსე."},"21":{"verse":21,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"22":{"verse":22,"text":"ერთი თხა ცოდვის გამოსასყიდად."},"23":{"verse":23,"text":"სამადლობელი მსხვერპლისთვის ორი ხარი. ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ნათანიელ ცუარის ძის შესაწირავი."},"24":{"verse":24,"text":"მესამე დღეს - ზებულონიანთა თავკაცმა, ელიაბ ხელონის ძემ."},"25":{"verse":25,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი გამტკიცული ფქვილით, საძღვნოდ."},"26":{"verse":26,"text":"ათშეკელიანი ერთი ოქროს თასი, საკმევლით სავსე,"},"27":{"verse":27,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"28":{"verse":28,"text":"ერთიც თხა ცოდვის გამოსასყიდად,"},"29":{"verse":29,"text":"სამადლობელი მსხვერპლისთვის ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ელიაბ ხელონის ძის შესაწირავი."},"30":{"verse":30,"text":"მეოთხე დღეს - რეუბენიანთა თავკაცმა ელიცურ შედეურის ძემ."},"31":{"verse":31,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით); ორივე სავსე იყო ზეთში აზელილი გამტკიცული ფქვილით, საძღვნოდ."},"32":{"verse":32,"text":"ათშეკელიანი ერთი ოქროს თასი, საკმევლით სავსე,"},"33":{"verse":33,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად,"},"34":{"verse":34,"text":"ერთიც თხა ცოდვის გამოსასყიდად;"},"35":{"verse":35,"text":"სამადლობელი მსხვერპლისთვის ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ელიცურ შედეურის ძის შესაწირავი."},"36":{"verse":36,"text":"მეხუთე დღეს - სიმონიანთა თავკაცმა შელუმიელ ცურიშადაის ძემ."},"37":{"verse":37,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით); ორივე სავსე იყო ზეთში აზელილი გამტკიცული ფქვილით, ძღვენისათვის."},"38":{"verse":38,"text":"ათშეკელიანი ერთი ოქროს თასი, საკმევლით სავსე."},"39":{"verse":39,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"40":{"verse":40,"text":"ერთი თხა ცოდვის გამოსასყიდად."},"41":{"verse":41,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. იყო შელუმიელ ცურიშადაის შესაწირავი."},"42":{"verse":42,"text":"მეექვსე დღეს - გადიანთა თავკაცმა ელიასაფ დეღუელის ძემ."},"43":{"verse":43,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი განმტკიცული ფქვილით - ძღვენისათვის."},"44":{"verse":44,"text":"ათშეკელიანი ერთი ოქროს თასი, საკმევლით სავსე."},"45":{"verse":45,"text":"ერთი კურატი, ერთი ჭედილა, ერთი წელგამოვლალი ცხვარი აღსავლენად."},"46":{"verse":46,"text":"ერთი თხა ცოდვის გამოსასყიდად."},"47":{"verse":47,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ელიასაფ რეღუელის ძის შესაწირავი."},"48":{"verse":48,"text":"მერვე დღეს - ეფრემიანთა თავკაცმა ეღიშამაყ ყამიჰუდის ძემ."},"49":{"verse":49,"text":"მისი შესაწირავი ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი გამტკიცული ფქვილით - საძღვნოდ."},"50":{"verse":50,"text":"ათშეკელიანი ერთი ოქროს თასი, საკმევლით სავსე."},"51":{"verse":51,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"52":{"verse":52,"text":"ერთი თხა ცოდვის გამოსასყიდად."},"53":{"verse":53,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ექიშამაყ ყამიჰუდის ძის შესაწირავი."},"54":{"verse":54,"text":"მერვე დღეს - მენაშეანთა თავკაცმა გამელიელ ფედაცურის ძემ."},"55":{"verse":55,"text":"მისი შესაწირავი ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდათშეკელიანი (საწმიდარის შეკელით), ორივენი სავსე იყო ზეთში აზელილი გამტკიცული ფქვილით - საძღვნოდ."},"56":{"verse":56,"text":"ათშეკელიანი ერთი ოქროს თასი, საკმევლით სავსე."},"57":{"verse":57,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად;"},"58":{"verse":58,"text":"ერთი თხა ცოდვის გამოსასყიდად;"},"59":{"verse":59,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი. ეს იყო გამელიელ ფედაცურის შესაწირავი."},"60":{"verse":60,"text":"მეცხრე დღეს - ბენიამინიანთა თავკაცმა აბიდან გიდეონის ძემ."},"61":{"verse":61,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით), ორივე სავსე იყო ზეთში აზელილი გამტკიცული ფქვილით - საძღვნოდ."},"62":{"verse":62,"text":"ათშეკელიანი ერთი ოქროს თასი, საკმევლით სავსე."},"63":{"verse":63,"text":"ერთი კურატი, ერთი ჭედილა, ერთი წელგამოვლიღი ცხვარი აღსავლენად."},"64":{"verse":64,"text":"ერთი თხა ცოდვის გამოსასყიდად."},"65":{"verse":65,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო აბიდან გიდეონის ძის შესაწირავი."},"66":{"verse":66,"text":"მეათე დღეს - დანიანთა თავკაცმა ახიეზერ ყამიშადაის ძემ."},"67":{"verse":67,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი გამტკიცული ფქვილით - საძღვნოდ."},"68":{"verse":68,"text":"ათშეკელიანი ერთი ოქროს თასი, საკმევლით სავსე."},"69":{"verse":69,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"70":{"verse":70,"text":"ერთი თხა ცოდვის გამოსასყიდად."},"71":{"verse":71,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ახიეზერ ყამიშადაის ძის შესაწირავი."},"72":{"verse":72,"text":"მეთერთმეტე დღეს - აშერიანთა თავკაცმა ფაგიელ ყაქრანის ძემ."},"73":{"verse":73,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი გამტკიცული ფქვილით - საძღვნოდ."},"74":{"verse":74,"text":"ათშეკელიანი, ერთი ოქროს თასი, საკმევლით სავსე."},"75":{"verse":75,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"76":{"verse":76,"text":"ერთი თხა ცოდვის გამოსასყიდად."},"77":{"verse":77,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ბატკანი. ეს იყო ფაგიელ ყაქრანის ძის შესაწირავი."},"78":{"verse":78,"text":"მეთორმეტე დღეს - ნაფთალიანთა თავკაცმა ახირაყ ყენანის ძემ."},"79":{"verse":79,"text":"მისი შესაწირავი: ასოცდაათშეკელიანი ერთი ვერცხლის ლანგარი, ერთი ვერცხლის ტაშტი, სამოცდაათშეკელიანი (საწმიდარის შეკელით). ორივე სავსე იყო ზეთში აზელილი გამტკიცული ფქვილით - საძღვნოდ."},"80":{"verse":80,"text":"ათშეკელიანი ერთი ოქროს თასი, საკმევლით სავსე."},"81":{"verse":81,"text":"ერთი კურატი, ერთი ჭედილა, ერთი წელგამოვლილი ცხვარი აღსავლენად."},"82":{"verse":82,"text":"ერთი თხა ცოდვის გამოსასყიდად."},"83":{"verse":83,"text":"სამადლობელ მსხვერპლად ორი ხარი, ხუთი ჭედილა, ხუთი ბოტი, ხუთი წელგამოვლილი ცხვარი. ეს იყო ახირაყ ყენანის ძის შესაწირავი."},"84":{"verse":84,"text":"ეს არის შესაწირავი სამსხვერპლოს სატფურებისათვის მისი ზეთისცხების დღეს, ისრაელის თავკაცებისგან შეწირული თორმეტი ვერცხლის ლანგარი, თორმეტი ვერცხლის ტაშტი, თორმეტი ოქროს თასი;"},"85":{"verse":85,"text":"თითოეული ლანგარი - სამოცდაათშეკელიანი. თითოეული ტაშტი - საამოცდაათშეკელიანი. მთელი ჭურჭლეულობის ვერცხლი - ათასოთხასი შეკელი (საწმიდარის შეკელით)."},"86":{"verse":86,"text":"თორმეტი ოქროს თასი, საკმევლით სავსე; თითოეული თასი - ათშეკელიანი (საწმიდარის შეკელით). თასების მთელი ოქრო - ასოცი შეკელი."},"87":{"verse":87,"text":"აღსავლენად სულ თორმეტი კურატი, თორმეტი ჭედილა, თორმეტი წელგამოვლილი ცხვარი და მათი თანმხლები ძღვენი; თორმეტი თხა ცოდვის გამოსასყიდად."},"88":{"verse":88,"text":"სამადლობელი მსხვერპლისათვის სულ ოცდაოთხი კურატი, სამოცი ჭედილა, სამოცი ბოტი და სამოცი წელგამოვლილი ცხვარი. ეს იყო მსხვერპლი სამსხვერპლოს სატფურებისთვის მისი ზეთისცხების შემდეგ."},"89":{"verse":89,"text":"როცა შედიოდა მოსე სადღესასწაულო კარავში მასთან სალაპარაკოდ, ესმოდა ხმა უფლისა, რომელიც ელაპარაკებოდა მას მოწმობის კიდობნის სახურავს ზემოდან, ორი ქერუბიმის შუიდან. ასე ელაპარაკებოდა მას უფალი."}},"meta":{"connection":"kaOrth","book_number":40,"chapter_number":7,"previous_chapter":{"connection":"kaOrth","book_number":40,"chapter":6},"next_chapter":{"connection":"kaOrth","book_number":40,"chapter":8}}}