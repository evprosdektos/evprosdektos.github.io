{"chapter":{"1":{"verse":1,"text":"ასე ელაპარაკა უფალი მოსეს:"},"2":{"verse":2,"text":"გაიკეთე ორი ვერცხლის საყვირი, ჭედური გააკეთე ისინი, საზოგადოების შესაკრებად და ბანაკების ასაყრელად გქონდეს."},"3":{"verse":3,"text":"დააყვირებენ და შენთან შეიყრება მთელი საზოგადოება, სადღესასწაულო კარვის შესასვლელთან."},"4":{"verse":4,"text":"როცა ერთხელ დააყვირებენ, შეიყრებიან შენთან თავკაცები - ისრაელიანთა ათასისთავები."},"5":{"verse":5,"text":"დააყვირებენ საგანგაშოს და დაიძრებიან ბანაკები, აღმოსავლეთით დაბანაკებულნი."},"6":{"verse":6,"text":"მეორედ დააყვირებენ საგანგაშოს და დაიძრებიან ბანაკები, სამხრეთით დაბანაკებულნი; მათი დაძვრისათვის საგანგაშო დააყვირონ."},"7":{"verse":7,"text":"საზოგადოების შესაყრელადაც დააყვირე, ოღონდ არა საგანგაშო."},"8":{"verse":8,"text":"აარონის შვილებმა, მღვდლებმა უნდა დააყვირონ საყვირებს. ეს იყოს სამარადისო წესი თქვენს თაობებში."},"9":{"verse":9,"text":"როცა გახვალთ თქვენს ქვეყანაში მომხდურ მტერთან საბრძოლველად, ასტეხეთ განგაში საყვირებით და გახსენებული იქნებით უფლის, თქვენი ღმერთის წინაშე და გადაურჩებით თქვენს მტრებს."},"10":{"verse":10,"text":"სიხარულის დღეებში, დღესასწაულებზე და ახალმთავრობისას, როცა აღსავლენ და სამადლობელ მსხვერპლს სწირავთ, დააყვირეთ საყვირებს. თქვენს გასახსენებლად იქნება ეს თქვენი ღმერთის წინაშე. მე ვარ უფალი, თქვენი ღმერთი."},"11":{"verse":11,"text":"მეორე წლის მეორე თვეს, თვის მეოცე დღეს ასცილდა ღრუბელი მოწმობის სავანეს."},"12":{"verse":12,"text":"დაიძრნენ ისრაელიანები სამგზავროდ სინაის უდაბნოდან და დადგა ღრუბელი ფარანის უდაბნოში."},"13":{"verse":13,"text":"დაიძრნენ პირველად უფლის ბრძანებისამებრ მოსეს წინამძღოლობით."},"14":{"verse":14,"text":"იუდიანთა ბანაკის დროშა დაიძრა პირველად მათი ლაშქრებისდა მიხედვით. ლაშქარს სათავეში ედგა ნახშონ ყამინადაბის ძე."},"15":{"verse":15,"text":"ისაქარიანთა შტოს ლაშქარს სათავეში ედგა ნათანიელ ცუყარის ძე."},"16":{"verse":16,"text":"ზებულონიანთა შტოს ლაშქარს სათავეში ედგა ელიაბ ხელონის ძე."},"17":{"verse":17,"text":"დაშალეს სავანე და დაიძრნენ გერშონიანები და მერარიანები, სავანის მზიდველნი."},"18":{"verse":18,"text":"დაიძრა რეუბენის ბანაკის დროშა მათი ლაშქრებისდა მიხედვით. მის ლაშქარს სათავეში ედგა ელიცურ შედეურის ძე."},"19":{"verse":19,"text":"სიმონიანთა შტოს ლაშქარს სათავეში ედგა შელუმიელ ცურაშადის ძე."},"20":{"verse":20,"text":"გადიანთა შტოს ლაშქარს სათავეში ედგა ელიასაფ რეღუელის ძე."},"21":{"verse":21,"text":"დაიძრნენ კეჰათელები, საწმიდარის მზიდველნი. სავანე მათ მოსვლამდე იყო აღმართული."},"22":{"verse":22,"text":"დაიძრა ეფრემიანთა ბანაკის დროშა მათი ლაშქრებისდა მიხედვით. ლაშქარს სათავეში ედგა ელიშამაყ აბიჰუდის ძე."},"23":{"verse":23,"text":"მენაშეანთა შტოს ლაშქარს სათავეში ედგა გამალიელ ფედაცურის ძე."},"24":{"verse":24,"text":"ბენიამინთა შტოს ლაშქარს სათავეში ედგა აბიდან გედეონის ძე."},"25":{"verse":25,"text":"დაიძრა დანიანთა ბანაკის დროშა ყველა ბანაკის ჩამკეტად მათი ლაშქრებისდა მიხედვით. ლაშქარს სათავეში ედგა ახიეზერ ყამიშადის ძე."},"26":{"verse":26,"text":"აშერიანთა შტოს ლაშქარს სათავეში ედგა ფაგიელ ყაქრანის ძე."},"27":{"verse":27,"text":"ნაფთალიანთა შტოს ლაშქარს სათავეში ედგა ახირაყ ყენანის ძე."},"28":{"verse":28,"text":"ასეთი იყო ისრაელიანთა სვლის რიგი მათი ლაშქრებისდა მიხედვით. ასე დაიძრნენ ისინი."},"29":{"verse":29,"text":"უთხრა მოსემ ხობაბს, რეღუელ მიდიანელის, მოსეს სიმამრის ძეს: მივემართებით იმ ადგილისკენ, რომელზედაც გვითხრა უფალმა, თქვენ გაძლევთო მას. წამოგვყევი და სიკეთეს გწევთ, რადგან სიკეთე უბრძანებია უფალს ისრაელზე."},"30":{"verse":30,"text":"მიუგო: ვერ წამოვალ, რადგან ჩემს ქვეყანაში, ჩემს სამშობლოში მივდივარ."},"31":{"verse":31,"text":"უთხრა: ნუ დაგვტოვებ, რადგან შენ იცი ჩვენი ცხოვრება უდაბნოში და თვალი იქნები ჩვენთვის."},"32":{"verse":32,"text":"თუ წამოგვყვები, თქვენც გაზიარებთ იმ სიკეთეს, რასაც მოგვმადლებს ღმერთი."},"33":{"verse":33,"text":"იარეს უფლის მთიდან სამი დღის სავალზე და უფლის აღთქმის კიდობანი მათ წინ მიდიოდა სამი დღის სავალზე, რათა ეჩვენებინა მათთვის დასავანებელი ადგილი."},"34":{"verse":34,"text":"უფლის ღრუბელი იყო მათზე დღისით, როცა ისინი ბანაკიდან დაიძრნენ."},"35":{"verse":35,"text":"როცა დაიძრებოდა კიდობანი, იტყოდა მოსე: აღიმართე, უფალო, და გაიფანტებიან შენი მტრები, გაიქცევიან შენი პირისაგან შენი მოძულენი."},"36":{"verse":36,"text":"დავანებისას იტყოდა: დაბრუნდი, უფალო, ისრაელის ბევრათასეულთან."}},"meta":{"connection":"kaOrth","book_number":40,"chapter_number":10,"previous_chapter":{"connection":"kaOrth","book_number":40,"chapter":9},"next_chapter":{"connection":"kaOrth","book_number":40,"chapter":11}}}