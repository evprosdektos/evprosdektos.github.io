{"chapter":{"1":{"verse":1,"text":"კიცხავდნენ მოსეს მირიამი და აარონი ქუშელი ცოლის გამო, რომელიც ნათხოვი ჰყავდა, რადგან ქუშელი ქალი ითხოვა ცოლად."},"2":{"verse":2,"text":"ამბობდნენ: ნუთუ მხოლოდ მოსეს ელაპარაკებოდა უფალი? განა ჩვენც არ გველაპარაღებოდა? გაიგონა ეს უფალმა."},"3":{"verse":3,"text":"მოსე უთვინიერესი კაცი იყო დედამიწის ზურგზე."},"4":{"verse":4,"text":"უთხრა მოულოდნელად უფალმა მოსეს, აარონს და მირიამს: გამოდით სამივენი სადღესასწაულო კარავთან. და გამოვიდნენ სამივენი."},"5":{"verse":5,"text":"ჩამოვიდა უფალი ღრუბლის სვეტში და გაჩერდა კარვის შესასვლელთან. უხმო აარონს და მირიამს, და წინ წადგნენ ორივენი."},"6":{"verse":6,"text":"თქვა: ისმინეთ ჩემი სიტყვები. თუ ვინმე გყავთ უფლის ქადაგი, ხილვაში ვეცხადები, სიზმარში ვლაპარაკობ მასთან."},"7":{"verse":7,"text":"ასეთი არ არის ჩემი მორჩილი მოსე. მთელი ჩემი ერის ერთგულია იგი."},"8":{"verse":8,"text":"პირისპირ ველაპარაკები მას, ცხადლივ, და არა იგავურად. უფლის ხატებას ჭვრეტს იგი. რატომ არ გეშინიათ, ჩემს მორჩილს მოსეს რომ ჰკიცხავთ?"},"9":{"verse":9,"text":"აღინთო უფლის რისხვა მათ მიმართ. და წავიდა."},"10":{"verse":10,"text":"აშორდა ღრუბელი კარავს, და, აჰა, მირიამი თოვლივით დაფარა კეთრმა. მიბრუნდა აარონი მირიამისკენ და, აჰა, კეთრი მოსდებია მას."},"11":{"verse":11,"text":"უთხრა აარონმა მოსეს: გევედრები, ჩემო ბატონო, ცოდვად ნუ ჩაგვითვლი ჩვენს სიბრიყვეს და შეცოდებანს."},"12":{"verse":12,"text":"ნუ გახდი მას მკვდარშობილივით, ნახევრად შეჭმული სხეულით რომ გამოდის დედის საშოდან."},"13":{"verse":13,"text":"შეჰღაღადა მოსემ უფალს: ღმერთო, განკურნე, გევედრები."},"14":{"verse":14,"text":"უთხრა უფალმა მოსეს: მამას რომ მიეფურთხებინა მისთვის სახეში, შვიდ დღეს ხომ ვერ გამოჩნდებოდა სირცხვილით? შვიდი დღე დაიმალოს ბანაკის გარეთ და მერე დაბრუნდეს."},"15":{"verse":15,"text":"შვიდ დღეს იმალებოდა მირიამი ბანაკის გარეთ და არ დაძრულა ხალხი, ვიდრე მირიამი არ დაბრუნდა."}},"meta":{"connection":"kaOrth","book_number":40,"chapter_number":12,"previous_chapter":{"connection":"kaOrth","book_number":40,"chapter":11},"next_chapter":{"connection":"kaOrth","book_number":40,"chapter":13}}}