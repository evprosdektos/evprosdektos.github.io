{"chapter":{"1":{"verse":1,"text":"ელაპარაკა უფალი მოსეს სინაის უდაბნოში, სადღესასწაულო კარავში, მეორე თვის პირველ დღეს, ეგვიპტიდან გამოსვლის მეორე წელს, უთხრა:"},"2":{"verse":2,"text":"აღწერე ისრაელიანთა საზოგადოება საგვარეულოებად და მამისსახლებად, სახელთა რიცხვის მიხედვით, ყოველი მამროვანი სათითაოდ."},"3":{"verse":3,"text":"აღრიცხეთ შენ და აარონმა ყველა ისრაელიანი ოცი წლიდან მოყოლებული, ლაშქარში გამსვლელი, თავთავისი ლაშქრისდა მიხედვით."},"4":{"verse":4,"text":"თან იყოლიეთ ყოველი შტოდან თითო კაცი, თითოეული თავისი მამისსახლის თავკაცი."},"5":{"verse":5,"text":"აი, მათი სახელები, ვინც თქვენთან უნდა იდგნენ: რეუბენიდან: ელიცურ შედეურის ძე;"},"6":{"verse":6,"text":"სიმონიდან: შელუმიელ ცურიშადის ძე;"},"7":{"verse":7,"text":"იუდადან: ნახშონ ყამინადაბის ძე;"},"8":{"verse":8,"text":"ისაქარიდან: ნათანიელ ცუარის ძე;"},"9":{"verse":9,"text":"ზებულონიდან: ელიაბ ხელონის ძე;"},"10":{"verse":10,"text":"იოსებიანთაგან: ეფრემიდან ელიშამაყ ამიჰუდის ძე, მენაშედან გამალიელ ფედაცურის ძე;"},"11":{"verse":11,"text":"ბენიამინიდან: აბიდან გიდეონის ძე;"},"12":{"verse":12,"text":"დანიდან: ახიეზერ ყამიშადაის ძე;"},"13":{"verse":13,"text":"აშერიდან: ფაგეყიელ ყაქრანის ძე;"},"14":{"verse":14,"text":"გადიდან: ელიასაფ რეღუელის ძე;"},"15":{"verse":15,"text":"ნაფთალიდან: ახირაყ ყენანის ძე;"},"16":{"verse":16,"text":"ესენი არიან წოდებულნი საზოგადოებიდან, თავთავის მამათა შტოების თავკაცები, ისრაელის ათასისთავთაგანნი."},"17":{"verse":17,"text":"გამოიყვანეს მოსემ და აარონმა ეს კაცები, სახელდებით ჩამოთვლილნი."},"18":{"verse":18,"text":"მათ შეკრიბეს საზოგადოება მეორე თვის პირველ დღეს და გაარკვიეს მათი წარმავლობა საგვარეულოებისა და მამისსახლების მიხედვით, სახელთა რიცხვის მიხედვით, ყველასი, სათითაოდ, ოცი წლიდან მოყოლებული,"},"19":{"verse":19,"text":"როგორც ნაბრძანები ჰქონდა მოსესთვის უფალს, ისე აღრიცხა ისინი სინაის უდაბნოში."},"20":{"verse":20,"text":"სულ იყო აღრიცხული რეუბენის, ისრაელის პირმშოს შთამომავალთაგან მათი საგვარეულოების და მამისსახლების მიხედვით სახელთა რიცხვისამებრ, ყველა მამაკაცი სათითაოდ ოცი წლიდან მოყოლებული, ყველა ლაშქრად გამსვლელი."},"21":{"verse":21,"text":"რეუბენის შტოში აღრიცხული იყო ორმოცდაექვსი ათასი ხუთასი."},"22":{"verse":22,"text":"სიმონიანთა მთელი შთამომავლობა საგვარეულოთა და მამისსახლთა მიხედვით სახელთა რიცხვისამებრ სათითაოდ, ყველა მამროვანი ოცი წლიდან მოყოლებული, ყველა ლაშქრად გამსვლელი."},"23":{"verse":23,"text":"სიმონის შტოდან აღრიცხული იყო ორმოცდაცხრამეტი ათას სამასი."},"24":{"verse":24,"text":"გადიანთა მთელი მოდგმა საგვარეულოთა და მამისსახლთა მიხედვით სახელთა რიცხვისამებრ, ოცი წლიდან მოყოლებული, ყველა, ლაშქრად გამსვლელი."},"25":{"verse":25,"text":"გადის შტოში აღირიცხა ორმოცდახუთი ათას ექვსას ორმოცდაათი."},"26":{"verse":26,"text":"იუდიანთა მთელი მოდგმა საგვარეულოთა და მამისსახლთა მიხედვით სახელთა რიცხვისამებრ, ოცი წლიდან მოყოლებული, ყველა ლაშქრად გამსვლელი."},"27":{"verse":27,"text":"იუდას შტოში აღირიცხა სამოცდათოთხმეტი ათას ოთხასი."},"28":{"verse":28,"text":"ისაქარიანთა მთელი მოდგმა საგვარეულოთა და მამისსახლთა მიხედვით სახელთა რიცხვისამებრ, ოცი წლიდან მოყოლებული, ყველა, ლაშქრად გამსვლელი."},"29":{"verse":29,"text":"ისაქარის შტოში აღირიცხა ორმოცდათოთხმეტი ათას ოთხასი."},"30":{"verse":30,"text":"ზებულონიანთა მთელი მოდგმა საგვარეულოთა და მამისსახლთა მიხედვით სახელთა რიცხვისამებრ ოცი წლიდან მოყოლებული, ყველა ლაშქრად გამსვლელი."},"31":{"verse":31,"text":"ზებულონის შტოში აღირიცხა ორმოცდაჩვიდმეტი ათას ოთხასი."},"32":{"verse":32,"text":"იოსებიანთა, ეფრემიანთა მთელი მოდგმა საგვარეულოთა და მამისსახლთა მიხედვით, სახელთა რიცხვი!სამებრ ოცი წლიდან მოყოლებული, ყველა ლაშქრად გამსვლელი."},"33":{"verse":33,"text":"ეფრემიანთა შტოში აღირიცხა ორმოცი ათას ხუთასი."},"34":{"verse":34,"text":"მენაშეანთა მთელი მოდგმა საგვარეულოთა და მამისსახლთა მიხედვით, სახელთა რიცხვისამებრ, ოცი წლიდან მოყოლებული, ყველა ლაშქრად გამსვლელი."},"35":{"verse":35,"text":"მენაშეს შტოში აღირიცხა ოცდათორმეტი ათას ორასი."},"36":{"verse":36,"text":"ბენიამინიანთა მთელი მოდგმა საგვარეულოთა და მამისსახლთა მიხედვით, სახელთა რიცხვისამებრ, ოცი წლიდან მოყოლებული, ყველა ლაშქრად გამსვლელი."},"37":{"verse":37,"text":"ბენიამინის შტოში აღირიცხა ოცდათხუთმეტი ათას ოთხასი."},"38":{"verse":38,"text":"დანიანთა მთელი მოდგმა - საგვარეულოთა და მამისსახლთა მიხედვით, სახელთა რიცხვისამებრ, ოცი წლიდან მოყოლებული, ყველა ლაშქრად გამსვლელი."},"39":{"verse":39,"text":"დანის შტოში აღირიცხა სამოცდაორი ათას შვიდასი."},"40":{"verse":40,"text":"აშერიანთა მთელი მოდგმა საგვარეულოთა და მამისსახლთა მიხედვით, სახელთა რიცხვისამებრ, ოცი წლიდან მოყოლებული, ყველა ლაშქრად გამსვლელი."},"41":{"verse":41,"text":"აშერის შტოში აღირიცხა ორმოცდაერთი ათას ხუთასი."},"42":{"verse":42,"text":"ნაფთალიანთა მთელი მოდგმა საგვარეულოთა და მამისსახლთა მიხედვით, სახელთა რიცხვისამებრ, ოცი წლიდან მოყოლებული, ყველა ლაშქრად გამსვლელი."},"43":{"verse":43,"text":"ნაფთალის შტოში აღირიცხა ორმოცდაცამეტი ათას ოთხასი."},"44":{"verse":44,"text":"ესენი არიან აღრიცხულნი, რომლებიც აღრიცხეს მოსემ, აარონმა და ისრაელის თავკაცებმა, თორმეტმა კაცმა, თითო კაცმა ყოველი მამისსახლიდან."},"45":{"verse":45,"text":"აღმოჩნდნენ ისრაელიანთაგან აღრიცხულნი მათი მამისსახლების მიხედვით ოცი წლიდან მოყოლებული ყველა ისრაელიანი, ლაშქრად გამსვლელი."},"46":{"verse":46,"text":"აღმოჩნდა მთლიანად აღრიცხული ექვსას სამი ათას ხუთას ორმოცდაათი."},"47":{"verse":47,"text":"ლევიანები არ აღრიცხულან მათ შორის თავ-თავიანთი მამების შტოთა მიხედვით."},"48":{"verse":48,"text":"ასე ელაპარაკა უფალი მოსეს:"},"49":{"verse":49,"text":"ოღონდ ლევის შტო არ აღრიცხო, არ აღრიცხო ისრაელიანთა შორის."},"50":{"verse":50,"text":"ჩააბარე ლევიანებს მოწმობის სავანე მთელი მისი მოწყობილობით, ყველაფრითურთ, რაც მას ეკუთვნის. ატარონ სავანე მთელი მისი მოწყობილობით, ყველაფრით, რაც მას ეკუთვნის. მას მოემსახურონ და სავანის ირგვლივ დაიბანაკონ."},"51":{"verse":51,"text":"გამგზავრებისას სავანე ლევიანებმა დაშალონ; დაბანაკებისას სავანე ლევიანებმა აღმართონ. ვინც კი გარეშეთაგან მიეკარება, მოკვდეს."},"52":{"verse":52,"text":"უნდა დაიბანაკონ ისრაელიანებმა - თითოეულმა თავის ბანაკში, თითოეულმა თავისი დროშის ქვეშ, თავ-თავისი ლაშქრის მიხედვით."},"53":{"verse":53,"text":"დაიბანაკონ ლევიანებმა მოწმობის სავანის ირგვლივ, რომ არ იყოს რისხვა ისრაელიანთა საზოგადოებაზე. ლევიანები იდგებიან მოწმობის სავანის დასაცავად."},"54":{"verse":54,"text":"ყველაფერი გააკეთეს ისრაელიანებმა, როგორც ნაბრძანები ჰქონდა მოსესთვის უფალს. ასე გააკეთეს."}},"meta":{"connection":"kaOrth","book_number":40,"chapter_number":1,"previous_chapter":{"connection":"kaOrth","book_number":30,"chapter":27},"next_chapter":{"connection":"kaOrth","book_number":40,"chapter":2}}}