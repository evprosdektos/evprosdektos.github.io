{"chapter":{"1":{"verse":1,"text":"ელაპარაკა უფალი მოსეს და აარონს, უთხრა:"},"2":{"verse":2,"text":"თითოეულმა ისრაელიანმა თავის დროშასთან, თავისი მამისსახლის სანიშნოებთან დაიბანაკოს; სადღესასწაულო კარვის ირგვლივ დაიბანაკოს."},"3":{"verse":3,"text":"წინა მხარეს, აღმოსავლეთით, იქნებიან დაბანაკებულნი: იუდას ბანაკის დროშა მათი ლაშქრების მიხედვით და იუდიანთა თავკაცი ნახშონ ყამინადაბის ძე,"},"4":{"verse":4,"text":"და მისი ლაშქარი რიცხვით სამოცდათოთხმეტი ათას ექვსასი კაცი."},"5":{"verse":5,"text":"მის გვერდით დაბანაკებული იქნებიან ისაქარის შტო და ისაქარიანთა თავკაცი ნათანაელ ცუარის ძე,"},"6":{"verse":6,"text":"და მისი ლაშქარი რიცხვით ორმოცდათოთხმეტი ათას ოთხასი კაცი."},"7":{"verse":7,"text":"ზებულონის შტო და ზებულონის თავკაცი ელიაბ ხელონის ძე,"},"8":{"verse":8,"text":"და მისი ლაშქარი, რიცხვით ორმოცდაჩვიდმეტი ათას ოთხასი კაცი."},"9":{"verse":9,"text":"იუდას ბანაკს მიეთვალა სულ ასოთხმოცდაექვსი ათას ოთხასი კაცი მათი ლაშქრებისდა მიხედვით; პირველად ესენი უნდა დაიძრან."},"10":{"verse":10,"text":"სამხრეთით რეუბენის ბანაკის დროშა მათი ლაშქრებისდა მიხედვით და რეუბენიანთა თავკაცი ელიცურ შედეურის ძე,"},"11":{"verse":11,"text":"და მისი ლაშქარი, რიცხვით ორმოცდაექვსი ათას ხუთასი კაცი."},"12":{"verse":12,"text":"დაბანაკებული იქნებიან მის გვერდით სიმონის შტო და სიმონიანთა თავკაცი შელუმიელ ცურიშადაის ძე,"},"13":{"verse":13,"text":"და მისი ლაშქარი, რიცხვით ორმოცდაცხრამეტი ათას სამასი კაცი."},"14":{"verse":14,"text":"გადის შტო და გადიანთა თავკაცი ელიასაფ რეღუელის ძე,"},"15":{"verse":15,"text":"და მისი ლაშქარი, რიცხვით ორმოცდახუთი ათას ექვსას ორმოცდაათი კაცი."},"16":{"verse":16,"text":"რეუბენის ბანაკს მიეთვალა სულ ორმოცდათერთმეტი ათას ოთხას ორმოცდაათი კაცი მათი ლაშქრებისდა მიხედვით. მეორენი ესენი უნდა დაიძრან."},"17":{"verse":17,"text":"მერე დაიძრება სადღესასწაულო კარავი, ლევიანთა ბანაკი ბანაკებს შორის იქნება. როგორც არიან დაბანაკებულნი, ისევე უნდა იყვნენ გზაშიც, თითოეული თავის დროშასთან."},"18":{"verse":18,"text":"დასავლეთით ეფრემის ბანაკის დროშა მათი ლაშქრებისდა მიხედვით და ეფრემიანთა თავკაცი ელიშამაყ ამიჰუდის ძე,"},"19":{"verse":19,"text":"და მისი ლაშქარი, რიცხვით ორმოცი ათასი ხუთასი."},"20":{"verse":20,"text":"მის გვერდით მენაშეს ტომი და მენაშეანთა თავკაცი გამალიელ ფედაცურის ძე,"},"21":{"verse":21,"text":"და მისი ლაშქარი, რიცხვით ოცდათორმეტი ათას ორასი კაცი."},"22":{"verse":22,"text":"ბენიამინის შტო და ბენიამინიანთა თავკაცი აბიდან გიდეონის ძე,"},"23":{"verse":23,"text":"და მისი ლაშქარი, რიცხვით ოცდათხუთმეტი ათას ოთხასი კაცი."},"24":{"verse":24,"text":"ეფრემის ბანაკს მიეთვალა სულ ასრვა ათას ასი კაცი მათი ლაშქრებისდა მიხედვით. მესამენი დაიძრებიან ესენი."},"25":{"verse":25,"text":"ჩრდილოეთით დანის დროშა მათი ლაშქრებისდა მიხედვით და დანიანთა თავკაცი ახიყეზერ ყამიშადაის ძე,"},"26":{"verse":26,"text":"და მისი ლაშქარი, რიცხვით სამოცდაორი ათას შვიდასი კაცი."},"27":{"verse":27,"text":"მის გვერდით იქნებიან დაბანაკებულნი აშერის შტო და აშერიანთა თავკაცი ფაგიელ ყაქრანის ძე,"},"28":{"verse":28,"text":"და მისი ლაშქარი, რიცხვით ორმოცდაერთი ათას ხუთასი კაცი."},"29":{"verse":29,"text":"ნაფთალის შტო და ნაფთალიანთა თავკაცი ახირაყ ყენანის ძე,"},"30":{"verse":30,"text":"და მისი ლაშქარი, რიცხვით ორმოცდაცამეტი ათას ოთხასი კაცი."},"31":{"verse":31,"text":"დანის ბანაკს მიეთვალა სულ ას ორმოცდაჩვიდმეტი ათას ექვსასი კაცი. უკანასკნელნი უნდა დაიძრნენ ესენი თავიანთი დროშებით."},"32":{"verse":32,"text":"ეს არის ისრაელიანთა რიცხვი მათი მამისსახლების მიხედვით. მათი სრული რიცხვი ბანაკებში მათი ლაშქრებისდა მიხედვით იყო ექვსას სამი ათას ხუთას ორმოცდაათი."},"33":{"verse":33,"text":"ლევიანები არ აღრიცხულან ისრაელიანთა შორის, როგორც ნაბრძანები ჰქონდა მოსესთვის უფალს."},"34":{"verse":34,"text":"ყველაფერი ისე გააკეთეს ისრაელიანებმა როგორც ნაბრძანები ჰქონდა უფალს მოსესთვის. ასე ბანაკდებოდნენ თავ-თავისი დროშების მიხედვით და ასე მგზავრობდნენ თავ-თავისი საგვარეულოების მიხედვით, მამისსახლებად."}},"meta":{"connection":"kaOrth","book_number":40,"chapter_number":2,"previous_chapter":{"connection":"kaOrth","book_number":40,"chapter":1},"next_chapter":{"connection":"kaOrth","book_number":40,"chapter":3}}}