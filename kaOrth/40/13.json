{"chapter":{"1":{"verse":1,"text":"მერე დაიძრა ხალხი ხაცოროთიდან და ფარანის უდაბნოში დაბანაკდა."},"2":{"verse":2,"text":"ელაპარაკა უფალი მოსეს და უთხრა:"},"3":{"verse":3,"text":"გაგზავნე კაცები, რომ დაზვერონ ქანაანის ქვეყანა, რომელიც მივეცი ისრაელიანებს; მამათა შტოდან თითო კაცი გაგზავნეთ, ყველა თავკაცი იყოს მათში."},"4":{"verse":4,"text":"გაგზავნა მოსემ ისინი ფარანის უდაბნოდან უფლის სიტყვისამებრ; ყველანი ისრაელიანთა მთავრები იყვნენ."},"5":{"verse":5,"text":"აი, მათი სახელები: რეუბენის შტოდან - შამუაყ ზაქურის ძე;"},"6":{"verse":6,"text":"სიმონის შტოდან - შაფატ ხორის ძე;"},"7":{"verse":7,"text":"იუდას შტოდან - ქალებ იეფუნეს ძე;"},"8":{"verse":8,"text":"ისაქარის შტოდან - იგალ იოსების ძე;"},"9":{"verse":9,"text":"ეფრემის შტოდან - ოსია ნუნის ძე;"},"10":{"verse":10,"text":"ბენიამინის შტოდან - ფალტი რაფუს ძე;"},"11":{"verse":11,"text":"ზებულონის შტოდან - გადიელ სოდის ძე;"},"12":{"verse":12,"text":"იოსების შტოდან, მენაშეს შტოდან - გადი სუსის ძე;"},"13":{"verse":13,"text":"დანის შტოდან - ყამიელ გემალის ძე;"},"14":{"verse":14,"text":"აშერის შტოდან - სეთურ მიქაელის ძე;"},"15":{"verse":15,"text":"ნაფთალის შტოდან - ნახში ვოფსის ძე;"},"16":{"verse":16,"text":"გადის შტოდან - გეუელ მაქის ძე."},"17":{"verse":17,"text":"ესენია იმ კაცთა სახელები, რომლებიც გაგზავნა მოსემ ქვეყნის დასაზვერავად. დაარქვა მოსემ ოსია ნავეს ძეს იესო."},"18":{"verse":18,"text":"გაგზავნა ისინი მოსემ ქანაანის ქვეყნის დასაზვერავად და უთხრა მათ: გაემართებით სამხრეთით და ახვალთ მთაზე."},"19":{"verse":19,"text":"მიმოიხილავთ ქვეყანას, როგორია და რა ხალხი ცხოვრობს იქ, ძლიერი თუ სუსტი, ცოტანი თუ ბევრნი."},"20":{"verse":20,"text":"როგორი ქვეყანაა, სადაც ისინი ცხოვრობენ კარგი თუ ცუდი; როგორი ქალაქებია, სადაც ისინი სახლობენ; ბანაკებია თუ ციხე-სიმაგრეები."},"21":{"verse":21,"text":"როგორი მიწაა, ნოყიერი თუ მწირი, იზრდება თუ არა იქ ხე; იმარჯვეთ და წამოიღეთ მიწის ნაყოფები, სწორედ ის დრო იყო, ყურძენი რომ მწიფდა."},"22":{"verse":22,"text":"წავიდნენ და დაზვერეს ქვეყანა ცინის უდაბნოდან რეხობამდე, ხამათის მისასვლელთან."},"23":{"verse":23,"text":"გაემართნენ სამხრეთში და მიადგნენ ხებრონს. იქ მკვიდრობდნენ ახიმანი, შეშაი და თალმაი - ყანაკის ნაშიერნი. ხებრონი ეგვიპტის ცოყანზე შვიდი წლით ადრე იყო აშენებული."},"24":{"verse":24,"text":"მივიდნენ ეშქოლის ხევამდე, მოჭრეს იქ ვაზი თავისი მტევნითურთ და კეტით წამოიღო ორმა; აგრეთვე ბროწეული და ლეღვის ნაყოფები."},"25":{"verse":25,"text":"ამ ადგილს უწოდეს ეშქოლის (მტევნის ხევი) იმ მტევნის გამო, რომელიც იქ მოჭრეს ისრაელიანებმა."},"26":{"verse":26,"text":"ორმოცი დღის შემდეგ, რომ დაზვერეს ქვეყანა, უკან დაბრუნდნენ."},"27":{"verse":27,"text":"წამოვიდნენ და მოვიდნენ მოსესთან, აარონთან და ისრაელიანთა მთელ საზოგადოებასთან, ფარანის უდაბნოში, კადეშში, და მოუტანეს ამბავი მთელ საზოგადოებას, აჩვენეს იმ ქვეყნის ნაყოფები."},"28":{"verse":28,"text":"უამბეს და უთხრეს: მივედით იმ ქვეყანაში, სადაც გაგვაგზავნე - მართლაც რძე და თაფლი დის იქ; აჰა, მისი ნაყოფებიც."},"29":{"verse":29,"text":"ოღონდ ძლიერი ხალხი ცხოვრობს იმ ქვეყანაში, ქალაქებიც გამაგრებულია და ძალზე დიდი; ყანაკის ნაშიერნიც ვნახეთ იქ."},"30":{"verse":30,"text":"ყამალეკი ქვეყნის სამხრეთში ცხოვრობს; ხეთელები, იებუსეველები და ამორეველები მთებში ცხოვრობენ; ქანაანელები კი - ზღვისპირეთში და იორდანეზე."},"31":{"verse":31,"text":"ხალხი დაუშოშმინა ქალებმა მოსეს, თქვა: გავილაშქრებთ და დავისაკუთრებთ იმ ქვეყანას, რადგან შეგვიძლია მათი ძლევა."},"32":{"verse":32,"text":"სხვებმა, კი ვინც მასთან ერთად იყვნენ წასულნი, თქვეს: ვერ შევძლებთ იმ ხალხის წინააღმდეგ გალაშქრებას, რადგან ჩვენზე ძლიერია."},"33":{"verse":33,"text":"ცუდი ხმები გაავრცელეს ისრაელიანებში მათ მიერ დაზვერილ ქვეყანაზე. ერთმანეთს ჭამენო იმ ქვეანაში, რომელიც ჩვენ მოვიარეთ დასაზვერად; მთელი ხალხი, რომელიც იქ ვნახეთ, ბუმბერაზიაო."},"34":{"verse":34,"text":"იქ ვნახეთ დევკაცები, ყანაკის ძენი, დევკაცთა შთამომავალნი. კალია გვეგონა ჩვენი თავი და ასეც ვჩანდითო მათ თვალში."}},"meta":{"connection":"kaOrth","book_number":40,"chapter_number":13,"previous_chapter":{"connection":"kaOrth","book_number":40,"chapter":12},"next_chapter":{"connection":"kaOrth","book_number":40,"chapter":14}}}