{"chapter":{"1":{"verse":1,"text":"გამოვიდნენ ასულნი ცელაფხადისა, ძისა ხეფერისა, ძისა გალაადისა, ძისა მაქორისა, ძისა მენაშესი, მენაშეს, იოსების ძის, საგვარეულოდან (მის ასულებს სახელად ერქვათ: მახლა, ნოა, ხოგდა, მილქა და თირცა),"},"2":{"verse":2,"text":"და წარუდგნენ მოსეს, ელეაზარ მღვდელს, თავკაცებს და მთელ საზოგადოებას სადღესასწაულო კარვის შესასვლელთან, უთხრეს:"},"3":{"verse":3,"text":"მამაჩვენი უდაბნოში მოკვდა და არ ყოფილა იგი უფლის წინააღმდეგ შეთქმულთა დასში, კორახის დასში, არამედ თავისი ცოდვის გამო მოკვდა და ვაჟები არ ჰყოლია."},"4":{"verse":4,"text":"რატომ უნდა გაქრეს მამაჩვენის სახელი მის საგვარეულოდან, იმის გამო, რომ ვაჟი არ ჰყავს? მოგვეცით ჩვენ სამკვიდრო მამაჩვენის ძმებს შორის."},"5":{"verse":5,"text":"უფლის წინაშე მიიტანა მოსემ მათი სამართალი."},"6":{"verse":6,"text":"ასე უთხრა უფალმა მოსეს:"},"7":{"verse":7,"text":"მართალს ამბობენ ცელაფხადის ასულნი. უნდა მისცე მათ საკუთარი სამკვიდრო მათი მამის ძმებს შორის, მათზე უნდა გადაიტანო მათი მამის სამკვიდრო."},"8":{"verse":8,"text":"ისრაელიანვბს ასე უთხარი: თუ ვინმე მოკვდა და ვაჟი არ დარჩა, მისი სამკვიდრო მის ასულზე გადაიტანეთ."},"9":{"verse":9,"text":"თუ ასული არ ჰყავს, მისი სამკვიდრო მის ძმებს მიეცით."},"10":{"verse":10,"text":"თუ ძმები არ ჰყავს, მისი სამკვიდრო მამამისის ძმებს მიეცით."},"11":{"verse":11,"text":"თუ მამამისს ძმები არ ჰყავს, მიეცით მისი სამკვიდრო მის ახლო ნათესავს მისი საგვარეულოდან, რათა დაესაკუთროს მას. იყოს ეს ისრაელიანთათვის სამართლის წესად, როგორც უბრძანა უფალმა მოსეს."},"12":{"verse":12,"text":"უთხრა უფალმა მოსეს: ადი ამ ყაბარიმის მთაზე და გადახედე ამ ქვეყანას, რომელიც ისრაელიანთათვის მაქვს მიცემული."},"13":{"verse":13,"text":"დაინახავ მას და შენც შეერთვი შენს ხალხს, როგორც შენი ძმა, აარონი, შეერთო."},"14":{"verse":14,"text":"რადგან ეურჩეთ ჩემს ბრძანებას ცინის უდაბნოში, როცა უთანხმოება ჩამოვარდა საზოგადოებაში, რათა ჩემი სიწმიდე გამოცხადებულიყო მათ თვალწინ, წყლებთან (ეს არის მერიბათ-კადეშის წყლები ცინის უდაბნოში)."},"15":{"verse":15,"text":"ასე უთხრა მოსემ უფალს:"},"16":{"verse":16,"text":"დაუდგინოს უფალმა, ყოველი ხორციელის სულთა ღმერთმა, კაცი ამ საზოგადოებას,"},"17":{"verse":17,"text":"ვინც გამოვა მათ წინაშე და ვინც შევა მათ წინაშე, ვინც გამოიყვანს მათ და ვინც შეიყვანს მათ, რომ არ დაემსგავსოს უფლის საზოგადოება უმწყემსოდ დარჩენილ ფარას."},"18":{"verse":18,"text":"უთხრა უფალმა მოსეს: წაიყვანე იესო ნავეს ძე, რომელშიც არის სული, და დაასხი მას ხელი."},"19":{"verse":19,"text":"დააყენე იგი ელეაზარ მღვდლის წინაშე და მთელი საზოგადოების წინაშე და დამოძღვრე ყველას თვალწინ."},"20":{"verse":20,"text":"უწილადე შენი დიდება, რომ ემორჩილებოდეს მას ისრაელიანთა მთელი საზოგადოება."},"21":{"verse":21,"text":"ელეაზარ მღვდელს წარუდგება იგი და გამოიკითხავს მისგან ურიმის სამართალს უფლის წინაშე. მისი ბრძანებით გმოვლენ და მისი ბრძანებით შევლენ ის და მთელი ისრაელობა მასთან ერთად და მთელი საზოგადოება."},"22":{"verse":22,"text":"ყველაფერი შეასრულა მოსემ, როგორც უბრძანა მას უფალმა. წაიყვანა იესო და წარუდგინა ელეაზარ მღვდელს და მთელ საზოგადოებას,"},"23":{"verse":23,"text":"დაასხა მას ხელთ და დამოძღვრა იგი, როგორც ბრძანა უფალმა მოსეს პირით."}},"meta":{"connection":"kaOrth","book_number":40,"chapter_number":27,"previous_chapter":{"connection":"kaOrth","book_number":40,"chapter":26},"next_chapter":{"connection":"kaOrth","book_number":40,"chapter":28}}}