{"chapter":{"1":{"verse":1,"text":"აი, ისრაელიანთა მგზავრობანი, როცა გამოვიდნენ ისინი ეგვიპტიდან ლაშქარ-ლაშქარ მოსესა და აარონის წინამძღოლობით."},"2":{"verse":2,"text":"აღწერა მოსემ უფლის ბრძანებით მათი გამოსვლა და მგზავრობანი. აი, მათი მგზავრობანი გამოსვლისას."},"3":{"verse":3,"text":"რამზესიდან გაემგზავრნენ პირველი თვის მეთხუთმეტე დღეს; პასექის მეორე დღეს გავიდნენ ისრაელიანები გაბედულად მთელი ეგვიპტის თვალწინ."},"4":{"verse":4,"text":"მარხავდნენ ეგვიპტელები პირმშოებს, რომლებიც დაუხოცა მათ უფალმა, და მათ ღმერთებსაც მიაგო სასჯელი უფალმა."},"5":{"verse":5,"text":"გაემგზავრნენ ისრაელიანები რამზესიდან და სუქოთში დაბანაკდნენ."},"6":{"verse":6,"text":"გაემგზავრნენ სუქოთიდან და დაბანაკდნენ ეთამში რომელიც უდაბნოს კიდეზე მდებარეობს."},"7":{"verse":7,"text":"გაემგზავრნენ ეთამიდან და გაემართნენ ფი-ჰახიროთისკენ, რომელიც ბაალ-ცაფონის ზემოთ მდებარეობს, და მიგდოლის წინ დაბანაკდნენ."},"8":{"verse":8,"text":"გაემგზავრნენ ფნე-ჰახიროთიდან, შუა გადაჭრეს ზღვა უდაბნოს მიმართულებით, გაიარეს სამი დღის სავალი გზა ეთამის უდაბნოში და მარაში დაბანაკდნენ."},"9":{"verse":9,"text":"გაემგზავრნენ მარადან და ელიმში მივიდნენ; თორმეტი წყარო და სამოცდაათი ფინიკის ხე იყო ელიმში. იქ დაბანაკდნენ."},"10":{"verse":10,"text":"გაემგზავრნენ ელიმიდან და მეწამულ ზღვასთან დაბანაკდნენ."},"11":{"verse":11,"text":"გაემგზავრნენ მეწამული ზღვიდან და სინის უდაბნოში დაბანაკდნენ."},"12":{"verse":12,"text":"გაემგზავრნენ სინის უდაბნოდან და დოფკაში დაბანაკდნენ."},"13":{"verse":13,"text":"გაემგზავრნენ დოფკიდან და ალუშში დაბანაკდნენ."},"14":{"verse":14,"text":"გაემგზავრნენ ალუშიდან და რეფიდიმში დაბანაკდნენ. იქ არ იყო სასმელი წყალი ხალხისთვის."},"15":{"verse":15,"text":"გაემგზავრნენ რეფიდიმიდან და სინაის უდაბნოში დაბანაკდნენ."},"16":{"verse":16,"text":"გაემგზავრნენ სინაის უდაბნოდან და კიბროთ-ჰათაავაში დაბანაკდნენ."},"17":{"verse":17,"text":"გაემგზავრნენ კიბროთ-ჰათაავადან და ხაცეროთში დაბანაკდნენ."},"18":{"verse":18,"text":"გაემგზავრნენ ხაცეროთიდან და რითმაში დაბანაკდნენ."},"19":{"verse":19,"text":"გაემგზავრნენ რითმადან და რიმონ-ფარეცში დაბანაკდნენ."},"20":{"verse":20,"text":"გაემგზავრნენ რიმონ-ფარეციდან და ლიბნაში დაბანაკდნენ."},"21":{"verse":21,"text":"გაემგზავრნენ ლიბნადან და რისაში დაბანაკდნენ."},"22":{"verse":22,"text":"გაემგზავრნენ რისადან და კეჰელათაში დაბანაკდნენ."},"23":{"verse":23,"text":"გაემგზავრნენ კეჰელათიდან შაფერის მთაზე დაბანაკდნენ."},"24":{"verse":24,"text":"გაემგზავრნენ შაფერის მთიდან და ხარადაში დაბანაკდნენ."},"25":{"verse":25,"text":"გაემგზავრნენ ხარადიდან და მაკჰელოთში დაბანაკდნენ."},"26":{"verse":26,"text":"გაემგზავრნენ მაკჰელოთიდან და თახათში დაბანაკდნენ."},"27":{"verse":27,"text":"გაემგზავრნენ თახათიდან და თარახში დაბანაკდნენ."},"28":{"verse":28,"text":"გაემგზავრნენ თარახიდან და მითკაში დაბანაკდნენ."},"29":{"verse":29,"text":"გაემგზავრნენ მითკადან და ხაშმონაში დაბანაკდნენ."},"30":{"verse":30,"text":"გაემგზავრნენ ხაშმონიდან და მოსეროთში დაბანაკდნენ."},"31":{"verse":31,"text":"გაემგზავრნენ მოსეროთიდან და ბნე-იაყაკანში დაბანაკდნენ."},"32":{"verse":32,"text":"გაემგზავრნენ ბნე-იაყაკანიდან და ხორ-გილგადში დაბანაკდნენ."},"33":{"verse":33,"text":"გაემგზავრნენ ხორ-გილგადიდან და იატბათაში დაბანაკდნენ."},"34":{"verse":34,"text":"გაემგზავრნენ იატბათიდან და აბრონაში დაბანაკდნენ."},"35":{"verse":35,"text":"გაემგზავრნენ აბრონიდან და ეციონ-გაბერში დაბანაკდნენ."},"36":{"verse":36,"text":"გაემგზავრნენ ეციონ-გაბერიდან და ცინის უდაბნოში დაბანაკდნენ. ეს კადეშია."},"37":{"verse":37,"text":"გაემგზავრნენ კადეშიდან და ჰორის მთაზე დაბანაკდნენ, ედომის ქვეყნის საზღვარზე."},"38":{"verse":38,"text":"ავიდა აარონ მღვდელი ჰორის მთაზე, უფლის ბრძანებისამებრ, და მოკვდა იქ ისრაელიანთა ეგვიპტიდან გამოსვლის მეორმოცე წელს, მეხუთე თვის პირველში."},"39":{"verse":39,"text":"ას ოცდასამი წლისა იყო აარონი, როცა მოკვდა იგი ჰორის მთაზე."},"40":{"verse":40,"text":"გაიგო ქანაანელმა ყარად მეფემ, რომელიც ქანაანის ქვეყნის სამხრეთში ცხოვრობდა, ისრაელიანთა მოსვლა."},"41":{"verse":41,"text":"გაემგზავრნენ ჰორის მთიდან და ცალმონაში დაბანაკდნენ."},"42":{"verse":42,"text":"გაემგზავრნენ ცალმონიდან და ფუნონში დაბანაკდნენ."},"43":{"verse":43,"text":"გაემგზავრნენ ფუნონიდან და ობოთში დაბანაკდნენ."},"44":{"verse":44,"text":"გაემგზავრნენ ობოთიდან და იიმ-ყაბარიმში დაბანაკდნენ, მოაბის საზღვარზე."},"45":{"verse":45,"text":"გაემგზავრნენ იიმიდან და დიბონ-გადში დაბანაკდნენ."},"46":{"verse":46,"text":"გაემგზავრნენ დიბონ-გადიდან და ყალმონ-დიბლათაიმში დაბანაკდნენ."},"47":{"verse":47,"text":"გაემგზავრნენ ყალმონ-დიბლათაიმიდან და ყაბარიმის მთებზე დაბანაკდნენ, ნებოს წინ."},"48":{"verse":48,"text":"გაემგზავრნენ ყაბარიმის მთებიდან და მოაბის ველზე დაბანაკდნენ, იორდანეს პირას, იერიხონის მახლობლად."},"49":{"verse":49,"text":"დაბანაკდნენ იორდანეს პირას ბეთ-იეშიმოთიდან აბელ-შიტიმამდე, მოაბის ველზე."},"50":{"verse":50,"text":"ასე ელაპარაკა უფალი მოსეს მოაბის ველზე, იორდანეს ნაპირას, იერიხონის მახლობლად:"},"51":{"verse":51,"text":"ელაპარაკე ისრაელიანებს და უთხარი მათ: როცა გადახვალთ იორდანეს გაღმა, ქანაანის ქვეყანაში,"},"52":{"verse":52,"text":"აჰყარეთ თქვენ წინაშე ქვეყნის მკვიდრნი, გაანადგურეთ ყველა მათი გამოსახულება და ყველა მათი ჩამოსხმული კერპი და მოუშალეთ ყველა გორაკი."},"53":{"verse":53,"text":"დაიმკვიდრეთ ქვეყანა და დასახლდით იქ, რადგან თქვენთვის მომიცია ეს ქვეყანა დასამკვიდრებლად."},"54":{"verse":54,"text":"დაუნაწილეთ წილისყრით ქვეყანა თქვენს გვარეულობებს: მრავალრიცხოვანს მეტი წილი მიეცით, მცირერიცხოვანს ნაკლები წილი მიეცით. ვისაც სად შეხვდება წილი, იქ დაიმკვიდროს. მამა-პაპის შტოთა მიხედვით დაინაწილეთ."},"55":{"verse":55,"text":"თუ არ აჰყრით ქვეყნის მკვიდრთ, იქ დარჩენილნი ეკლად ექცევიან თქვენს თვალებს და ნემსებად - თქვენს ფერდებს, შეგავიწროებენ იმ ქვეყანაში, სადაც იცხოვრებთ."},"56":{"verse":56,"text":"და რაც განმიზრახავს თქვენთვის გასაკეთებლად, გაგიკეთებთ."}},"meta":{"connection":"kaOrth","book_number":40,"chapter_number":33,"previous_chapter":{"connection":"kaOrth","book_number":40,"chapter":32},"next_chapter":{"connection":"kaOrth","book_number":40,"chapter":34}}}