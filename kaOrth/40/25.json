{"chapter":{"1":{"verse":1,"text":"როდესაც შიტიმში ცხოვრობდა ისრაელი, გარყვნილებას ეწეოდა ერი მოაბელ ქალებთან."},"2":{"verse":2,"text":"იწვევდნენ ის ქალები ხალხს თავიანთ ღმერთების დღეობებზე და ჭამდა ხალხი მათ საკლავს და თაყვანს სცემდა მათ ღმერთებს."},"3":{"verse":3,"text":"შეეთვისა ისრაელი ბაალ-ფეღორს და რისხვით აინთო უფალი ისრაელის მიმართ."},"4":{"verse":4,"text":"უთხრა უფალმა მოსეს: აიღე და ჩამოუკიდე უფალს მზისით ხალხის ყველა თავკაცი და გადავა უფლის რისხვა ისრაელისგან."},"5":{"verse":5,"text":"უთხრა მოსემ ისრაელის მსაჯულებს: მოკლას თითოეულმა თავისი კაცები, ვინც კი ბაალ-ფეღორს ან შეთვისებულები."},"6":{"verse":6,"text":"აი, მოვიდა ერთ-ერთი ისრაელიანი და მოიყვანა თავის ძმებთან მიდიანელი ქალი მოსეს თვალწინ ისრაელიანთა მთელი საზოგადოების თვალწინ, როცა სადღესასწაულო კარავთან იდგნენ ისინი და ტიროდნენ."},"7":{"verse":7,"text":"დაინახა ეს აარონ მღვდლის ძის, ელეაზარის ძემ ფინხასმა, წამოდგა საზოგადოებაში და ხელში შუბი იპყრა."},"8":{"verse":8,"text":"შეჰყვა იმ ისრაელიანს ოთახში და უგმირა შუბი ორთავეს - ისრაელიანს და ქალს - მუცელში. და შეწყდა ისრაელიანთა განადგურება."},"9":{"verse":9,"text":"გაწყდა განადგურების დროს ოცდაოთხი ათასი კაცი."},"10":{"verse":10,"text":"ასე ელაპარაკა უფალი მოსეს:"},"11":{"verse":11,"text":"ფინხასმა, აარონ მღვდლის ძის, ელეაზარის ძემ, აარიდა ჩემი რისხვა ისრაელიანებს, რადგან მათ შორის შური აღეძრა ჩემ გამო, და მე არ გავწყვიტე ისრაელიანები ჩემი შურით."},"12":{"verse":12,"text":"ამიტომ უთხარი: აჰა, მე ვაძლევ მას ზავის აღთქმას."},"13":{"verse":13,"text":"იყოს მისთვის და მისი შთამომავლობისთვის სამარადისო მღვდლობის აღთქმად იმის სანაცვლოდ, რომ შურით აღივსო თავისი ღმერთის გამო და გამოითხოვა ისრაელის პატიება."},"14":{"verse":14,"text":"სახელი მოკლული ისრაელიანისა, რომელიც მოიკლა მიდიანელ ქალთან ერთად, იყო ზიმრი, სალუს ძე, სიმონიანთა მოდგმის თავკაცი."},"15":{"verse":15,"text":"სახელი მოკლული მიდიანელი ქალისა იყო ქოზბი, ასული ცურისა, უბოთის მეთაურის. მიდიანის მოდგმისა იყო იგი."},"16":{"verse":16,"text":"ასე ელაპარაკა უფალი მოსეს:"},"17":{"verse":17,"text":"ემტერეთ მიდიანელებს და მუსრი ავლეთ,"},"18":{"verse":18,"text":"რადგან მტრულად მოგექცნენ, როცა გაცდუნეს ფეღორით და ქოზბით, მიდიანელთა თავკაცის ასულით, თავიანთი დით, რომელიც მოიკლა ფეღორის გამო თავსდამტყდარი განადგურების დღეს."}},"meta":{"connection":"kaOrth","book_number":40,"chapter_number":25,"previous_chapter":{"connection":"kaOrth","book_number":40,"chapter":24},"next_chapter":{"connection":"kaOrth","book_number":40,"chapter":26}}}