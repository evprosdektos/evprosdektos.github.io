{"chapter":{"1":{"verse":1,"text":"ასე ელაპარაკა უფალი მოსეს:"},"2":{"verse":2,"text":"ელაპარაკე ისრაელიანებს და უთხარი: თუ კაცმა ან ქალმა აღთქმა დადო, რომ უფლის მოწმიდარი გახდება,"},"3":{"verse":3,"text":"ღვინისგან და სასმელისგან უნდა იწმიდოს, არც ღვინის ძმარი და არც თაფლუჭის ძმარი არ დალიოს, არც ყურძნის წვენი არ დალიოს, არც ახლადმოკრეფილი ყურძენი და არც ჩამიჩი არ ჭამოს."},"4":{"verse":4,"text":"თვისი მოწმიდარობის მთელს დროს ყურძნისაგან დამზადებული არაფერი ჭამოს, წიპწიდან კანამდე."},"5":{"verse":5,"text":"მოწმიდარობის აღთქმის მთელს დროს სამართებელი არ უნდა შეეხოს მის თავს; ვიდრე არ გაუვა უფლის მოწმიდარობის ვადა, წმიდაა იგი. თმა უნდა მოიზარდოს თავზე."},"6":{"verse":6,"text":"უფლის მოწმიდარობის მთელს დროს მკვდარს არ უნდა მიეკაროს."},"7":{"verse":7,"text":"არ უნდა გაუწმიდურდეს მამის, დედის, ძმის და დის გამო, მათ გამოც კი მათი სიკვდილის დროს, რადგან მისი ღმერთის მოწმიდარობაა მის თავზე."},"8":{"verse":8,"text":"თავისი მოწმიდარობის მთელ დროს უფლის წმიდაა ის."},"9":{"verse":9,"text":"თუ მოულოდნელად, უცაბედად შეესწრო ვინმეს სიკვდილს და იგი წაიბილწავს სამოწმიდარო თავს, უნდა მოიპარსოს თავი. თავისი განწმედის დღეს, მეშვიდე დღეს მოიპარსოს იგი."},"10":{"verse":10,"text":"მერვე დღეს კი ორი გვრიტი ან ორი მტრედის ხუნდი მიუტანოს მღვდელს სადღესასწაულო კარვის შესასვლელთან."},"11":{"verse":11,"text":"გაამზადებს მღვდელი ერთს ცოდვისათვის, მეორეს აღსავლენად და განწმედს მას მკვდრის შეხების ცოდვისაგან, და განათლავს მის თავს ამ დღეს."},"12":{"verse":12,"text":"უნდა განუახლოს უფალს თავისი მოწმიდარობის დღეები და მიუტანოს წელგამოვლილი ცხვარი დანაშაულისთვის. წინა დღეები დაკარგულია, რადგან წაბილწა თავისი მოწმიდარობა."},"13":{"verse":13,"text":"ეს არის მოწმიდარის რჯული: როცა გაუვა მოწმიდარობის ვადა, მიიყვანენ მას სადღესასწაულო კარვის შესასვლელთან;"},"14":{"verse":14,"text":"შესწირავს უფალს წელგამოვლილ, საღ ცხვარს აღსადგენად, ერთ წელგამოვლილ დედალ ცხვარს ცოდვისათვის და ერთ საღ ჭედილას სამადლობელ მსხვერპლად,"},"15":{"verse":15,"text":"ერთ კალათა გამტკიცული ფქვილის ხმიადს, ზეთში მოზელილ ნამცხვრებს, ზეთწაცხებულ უსაფუვრო ლავაშებს მათი ძღვენითა და საღვრელით."},"16":{"verse":16,"text":"მიიტანს მღვდელი უფლის წინაშე და გაამზადებს ცოდვისათვის და აღსავლენად."},"17":{"verse":17,"text":"ხოლო ჭედილას გაამზადებს სამადლობელ, მსხვერპლად უფლისათვის ერთი კალათა ხმიადითურთ და გაამზადებს მღვდელი მათ ძღვენს და საღვრელს."},"18":{"verse":18,"text":"გადაიპარსავს მოწმიდარი სადღესასწაულო კარვის შესასვლელთან თავის სამოწმიდარო თავს, აიღებს თავისი სამოწმიდარო თავის თმას და ჩააგდებს ცეცხლში, სამადლობელი მსხვერპლის ქვეშ რომ არის."},"19":{"verse":19,"text":"აიღებს მღვდელი ჭედილას მოხარშულ ბეჭს, ერთ უსაფუარო ნამცხვარს კალათიდან, ერთ უსაფუვრო კვერს და ხელზე დაუდებს მოწმიდარს მას შემდეგ, რაც ის მოიპარსავს თავის მოწმიდარობას."},"20":{"verse":20,"text":"შეარხევს მათ მღვდელი შერხევით უფლის წინაშე - ეს არის სიწმიდე მღვდლისთვის, გარდა შესარხევი მკერდისა და აღსამართი ბეჭისა: ამის შემდეგ შეეძლება მოწმიდარს ღვინის სმა."},"21":{"verse":21,"text":"ეს არის რჯული მოწმიდარისა, რომელმაც აღთქმა დადო, და მისი შესაწირავისა უფლისადმი თავისი მოწმიდარობისთვის, იმის გარდა, რაზეც ხელი მიუწვდება. რა აღთქმაც აქვს დადებული, უნდა შეასრულოს მოწმიდარობის რჯულს ზევით."},"22":{"verse":22,"text":"ასე ელაპარაკა უფალი მოსეს:"},"23":{"verse":23,"text":"უთხარი აარონს და მის შვილებს: ასე აკურთხეთ ისრაელიანები, უთხარით მათ:"},"24":{"verse":24,"text":"უფალმა გაკურთხოს და დაგიფაროს."},"25":{"verse":25,"text":"უფალმა მოგანათოს თვისი სახე და შეგიწყალოს,"},"26":{"verse":26,"text":"უფალმა მოგაპყრას თავისი სახე და სიმრთელე მოგცეს."},"27":{"verse":27,"text":"დასდონ ჩემი სახელი ისრაელიანებზე და მე ვაკურთხებ მათ."}},"meta":{"connection":"kaOrth","book_number":40,"chapter_number":6,"previous_chapter":{"connection":"kaOrth","book_number":40,"chapter":5},"next_chapter":{"connection":"kaOrth","book_number":40,"chapter":7}}}