{"chapter":{"1":{"verse":1,"text":"პირთან მიიტანე ბუკი! რადგან არწივი ადგას უფლის სახლს, რაკი გადავიდნენ ჩემს აღთქმას და ჩემი რჯული დაარღვიეს."},"2":{"verse":2,"text":"შემომღაღადებენ: ღმერთო ჩემო, შეგიცანიო ისრაელმა!"},"3":{"verse":3,"text":"მაგრამ უარყო ისრაელმა სიკეთე, მტერი დაედევნება"},"4":{"verse":4,"text":"მეფე დაისვეს ჩემს უნებართვოდ, მთავრები დაისვეს ჩემს დაუკითხავად; თავიანთი ოქრო-ვერცხლით გაიკეთეს კერპები თავის დასაღუპად."},"5":{"verse":5,"text":"დაგაგდო შენმა ხბომ, სამარია! აღიგზნო ჩემი რისხვა მათ წინააღმდეგ. როდემდის უნდა იყო უწმიდური?"},"6":{"verse":6,"text":"რადგან ისრაელის საქმეა ეს: ოსტატის ნახელავია, ღმერთი არ არის; ამიტომაც დანაფოტდება სამარიის ხბო."},"7":{"verse":7,"text":"რადგან ქარს თესენ და ქარიშხალს მოიმკიან; თავთავები არა აქვს, მარცვალს ვერ გაიკეთებს მცენარე; თუ გაიკეთებს, უცხონი ჩაყლაპავენ."},"8":{"verse":8,"text":"ჩაიყლაპება ისრაელი; ახლა უსარგებლო ჭურჭელივით არის ხალხთა შორის."},"9":{"verse":9,"text":"აშურში წავიდა თავისთვის გარეული ვირივით; გასცემდა სასიყვარულო საჩუქრებს."},"10":{"verse":10,"text":"თუმცა გასცემდნენ ხალხებში, ახლა შევკრებ მათ; ცოტაც და, დაიტანჯებიან მთავართა მეფის ტვირთის ქვეშ."},"11":{"verse":11,"text":"რადგან შესაცოდად გაამრავლა ეფრემმა სამსხვერპლოები, შესაცოდად აქვს მას სამსხვერპლოები."},"12":{"verse":12,"text":"დავუწერე მას მთავარი რჯული, მაგრამ უცხოდ შერაცხა იგი."},"13":{"verse":13,"text":"მოაქვთ სამსხვერპლო ძღვენი ჩემთვის, მიკლავენ საკლავს და ხორცს თავადვე ჭამენ; უფალს არ ეთნევა ისინი; ახლა კი გაიხსენებს მათ უკეთურებას და მოჰკითხავს ცოდვებს; ეგვიპტეში დაბრუნდებიან."},"14":{"verse":14,"text":"დაივიწყა ისრაელმა თავისი შემქმნელი და სასახლეებს აშენებს; იუდამ გაამრავლა ციხე-ქალაქები, მაგრამ მე ცეცხლს მოვავლენ მის ქალაქებზე და ის შთანთქავს მის დარბაზებს."}},"meta":{"connection":"kaOrth","book_number":350,"chapter_number":8,"previous_chapter":{"connection":"kaOrth","book_number":350,"chapter":7},"next_chapter":{"connection":"kaOrth","book_number":350,"chapter":9}}}