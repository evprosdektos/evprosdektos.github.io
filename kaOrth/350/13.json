{"chapter":{"1":{"verse":1,"text":"როცა დასძრავდა სიტყვას ეფრემი, შიშის ზარი იყო; იგი აღზევდა ისრაელში, მაგრამ დადანაშაულდა ბაალის გამო და მოკვდა."},"2":{"verse":2,"text":"ახლა უმატეს ცოდვას; ჩამოისხეს ქანდაკნი ვერცხლისგან, ოსტატურად, კერპები, რომელთაც ყოველი მჭედელი აკეთებს; ისინი ამბობენ მათზე: კაცის შემწირველნი ხბოებს კოცნიანო!"},"3":{"verse":3,"text":"ამიტომაც დილის ნისლივით იქნებიან ისინი და ცვარივით, ადრე რომ ქრება; კალოდან ქარისგან ახვეტილ ბზესავით და საკვამურიდან ადევნილი კვამლივით."},"4":{"verse":4,"text":"მე ვარ უფალი, თქვენი ღმერთი ეგვიპტის ქვეყნიდან მოყოლებული, სხვას არავის იცნობთ ჩემს გარდა და არავინაა მხსნელი."},"5":{"verse":5,"text":"მე გიცნობდი შენ უდაბნოში, მცხუნვარე მიწაზე."},"6":{"verse":6,"text":"როცა საძოვრები გაუჩნდათ და გაძღნენ, გადიდგულდნენ, ამიტომაც დამივიწყეს მე."},"7":{"verse":7,"text":"მე კი ლომად ვექცევი მათ, ვეფხვივით ჩავუსაფრდები გზაზე."},"8":{"verse":8,"text":"ბელებწაგვრილი დათვივით დავეცემი თავს, შევუნგრევ გულისფიცარს და, როგორც ლომი, შევჭამ მათ; ველის მხეცები დაგლეჯენ მათ."},"9":{"verse":9,"text":"თავი წაიწყმიდე, ისრაელ, რადგან მხოლოდ ჩემშია შენი შეწევნა!"},"10":{"verse":10,"text":"სადა არის ახლა შენი მეფე, რომ გიხსნას ყოველ შენს ქალაქში? ან შენი მსაჯულნი, რომლებზეც ამბობდით: მომეცი მეფე და მთავრებიო?"},"11":{"verse":11,"text":"მე მოგეცით მეფე განრისხებისას და წაგართმევთ გულისწყრომაში."},"12":{"verse":12,"text":"შეფუთულია ეფრემის უკეთურებანი, გადანახულია მისი ცოდვები."},"13":{"verse":13,"text":"მშობიარის ტკივილები ეწევა მას; უგუნური შვილია, თორემ არ დაყოვნდებოდა საშოს კარებთან."},"14":{"verse":14,"text":"ჯოჯოხეთის ხელიდან გამოვისყიდი მათ, სიკვდილისგან ვიხსნი. სად არის შენი ნესტარი, სიკვდილო? სად არის შენი ძლევა, ჯოჯოხეთო? შებრალება მიეფარა ჩემს თვალს!"},"15":{"verse":15,"text":"თუმცა განივრცო ეფრემი ძმათა შორის, მაგრამ დაუბერავს აღმოსავლეთის ქარი, უფლის ქარი ამოვარდება უდაბნოდან და დაშრება მისი წყარო და დაწდება მისი სათავე; ის გაძარცვავს ყოველნაირ ძვირფას ჭურჭელთა საგანძურს."},"16":{"verse":16,"text":"მსჯავრი დაედება სამარიას, რადგან აუჯანყდა თავის ღმერთს. მახვილით დაეცემიან, მათი ბავშვები აიკუწებიან და მათი ორსულნი გაიფატრებიან."}},"meta":{"connection":"kaOrth","book_number":350,"chapter_number":13,"previous_chapter":{"connection":"kaOrth","book_number":350,"chapter":12},"next_chapter":{"connection":"kaOrth","book_number":350,"chapter":14}}}