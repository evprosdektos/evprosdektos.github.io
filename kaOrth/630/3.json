{"chapter":{"1":{"verse":1,"text":"შეახსენე მათ, დაემორჩილონ მთავართა და ხელისუფალთ; მორჩილნი იყვნენ და ყოველგვარი კეთილი საქმისათვის მზადმყოფნი."},"2":{"verse":2,"text":"ნურავის ჰგმობენ, არამედ უშფოთველნი იყვნენ, შემწყნარებელნი და კეთილმოსურნენი ყოველი კაცის მიმართ."},"3":{"verse":3,"text":"ვინაიდან ოდესღაც ჩვენც უგუნურნი ვიყავით, ურჩნი, შეცდომილნი, სხვადასხვა გულისთქმათა და განცხრომათა მონები, ბოროტებასა და შურში დანთქმულნი, ბილწნი და ურთიერთმოძულენი."},"4":{"verse":4,"text":"ხოლო როდესაც გამოჩნდა სიკეთე და კაცთმოყვარეობა ჩვენი მაცხოვრის - ღვთისა,"},"5":{"verse":5,"text":"მან გვიხსნა არა ჩვენ მიერ აღსრულებულ კეთილ საქმეთა გამო, არამედ თავისი წყალობით, ხელახლა შობის განბანითა და სული წმიდის მიერ განახლებით,"},"6":{"verse":6,"text":"რომელიც უხვად მოგვფინა ჩვენი მაცხოვრის იესო ქრისტეს მიერ,"},"7":{"verse":7,"text":"რათა მისი მადლით გამართლებულთ სასოებისამებრ დაგვემკვიდრებინა საუკუნო სიცოცხლე."},"8":{"verse":8,"text":"სარწმუნოა ეს სიტყვა, და მე მინდა, რომ მტკიცედ იდგე ამ აზრზე, რათა ღვთის მორწმუნენი გულმოდგინედ ცდილობდნენ კეთილ საქმეთა კეთებას, რაც სარგო და სასიკეთოა კაცთათვის."},"9":{"verse":9,"text":"ხოლო ფუჭ ძიებას, გვარტომობის ჩხრეკას, შუღლსა და დავას რჯულის თაობაზე თავი არიდე, რადგანაც ყოველივე ეს ურგებია და ამაო."},"10":{"verse":10,"text":"მწვალებელ კაცს, ერთი თუ ორი შეგონების შემდეგ, განეშორე."},"11":{"verse":11,"text":"იცოდე, რომ გარყვნილია და სცოდავს, თავისივე თავის მიერ დასჯილი."},"12":{"verse":12,"text":"როდესაც არტემასსა და ტიქიკოსს გამოგიგზავნი, ჩემკენ გამოეშურე, ნიკოპოლისს, რადგანაც აქ გადავწყვიტე გამოზამთრება."},"13":{"verse":13,"text":"ხელი შეუწყვე რჯულის მოძღვარ ძენასისა და აპოლოსის გამომგზავრებას, რომ არაფერი მოაკლდეთ."},"14":{"verse":14,"text":"ჩვენიანებმაც ისწავლონ კეთილ საქმეთა კეთება გაჭირვებაში დასახმარებლად, რათა არ იყვნენ უნაყოფონი."},"15":{"verse":15,"text":"მოგიკითხავს ყველა, ვინც ჩემთანაა. მოიკითხე, ვისაც ვუყვარვართ რწმენაში. მადლი ყველა თქვენგანთან. ამინ."}},"meta":{"connection":"kaOrth","book_number":630,"chapter_number":3,"previous_chapter":{"connection":"kaOrth","book_number":630,"chapter":2},"next_chapter":{"connection":"kaOrth","book_number":640,"chapter":1}}}