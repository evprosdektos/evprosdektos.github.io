{"chapter":{"1":{"verse":1,"text":"შენ კი ის ილაპარაკე, რაც შეჰფერის საღ მოძღვრებას."},"2":{"verse":2,"text":"ბერიკაცები ფხიზლები იყვნენ, ღირსეულნი, გონიერნი, რწმენით, სიყვარულითა და მოთმინებით საღნი."},"3":{"verse":3,"text":"ხანდაზმული ქალებიც ისეთნი იყვნენ, როგორც შეჰფერის სიწმიდეს: არა ცილისმწამებელნი, არა ღვინის მონები, არამედ სიკეთის მოძღვარნი,"},"4":{"verse":4,"text":"რათა ასწავლიდნენ ყმაწვილ ქალებს, უყვარდეთ ქმარ-შვილი,"},"5":{"verse":5,"text":"კეთილგონიერნი იყვნენ, უმანკონი, მეოჯახენი, კეთილნი, თავიანთი ქმრების მორჩილნი, რათა არ იგმობოდეს ღვთის სიტყვა."},"6":{"verse":6,"text":"ჭაბუკებსაც ასევე შეაგონე, რომ თავდაჭერილნი იყვნენ."},"7":{"verse":7,"text":"ყველაფერში კეთილი საქმის ნიმუშად წარმოაჩინე თავი; სწავლებისას - სიწმიდე და სიდარბაისლე;"},"8":{"verse":8,"text":"შენი სიტყვა საღი იყოს და უგმობელი, რათა მოწინააღმდეგეს შერცხვეს და ცუდი ვეღარაფერი თქვას ჩვენზე."},"9":{"verse":9,"text":"მონები ემორჩილებოდნენ თავიანთ ბატონებს, ცდილობდნენ ყველაფერში აამონ მათ და ნუ შეუბრუნებენ სიტყვას;"},"10":{"verse":10,"text":"ნურაფერს მოიპარავენ, არამედ გამოიჩინონ მთელი თავიანთი ერთგულება, რათა სრულად შეამკონ ჩვენი მაცხოვრის - ღმერთის მოძღვრება."},"11":{"verse":11,"text":"რადგანაც მოგვევლინა მადლი ღვთისა, ყოველი კაცის მხსნელი,"},"12":{"verse":12,"text":"ჩვენს დასამოძღვრად, რათა უარვყოთ უღმერთოება, ამქვეყნიური გულისთქმანი და მოკრძალებით, სიმართლით და ღვთისმოსაობით ვიცხოვროთ ქვეყნად,"},"13":{"verse":13,"text":"და მოველოდეთ ნეტარი სასოებისა და ჩვენი დიდი ღმერთისა და მაცხოვრის ქრისტე იესოს დიდების გამოჩენას,"},"14":{"verse":14,"text":"რომელმაც თავი დასდო ჩვენთვის, რათა გამოვეხსენით ყოველგვარი ურჯულოებისაგან და თავისთვის განეწმინდა რჩეული ხალხი, კეთილ საქმეთა მოშურნე."},"15":{"verse":15,"text":"ამას ამბობდე, შეაგონებდე და ამხილებდე მთელი ძალმოსილებით, რათა ვერავინ უგულებელგყოს."}},"meta":{"connection":"kaOrth","book_number":630,"chapter_number":2,"previous_chapter":{"connection":"kaOrth","book_number":630,"chapter":1},"next_chapter":{"connection":"kaOrth","book_number":630,"chapter":3}}}