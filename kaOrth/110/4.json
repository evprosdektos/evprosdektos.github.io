{"chapter":{"1":{"verse":1,"text":"იყო მეფე სოლომონი მეფედ მთელ ისრაელზე."},"2":{"verse":2,"text":"ეს თავკაცები ჰყავდა მას: ყაზარია, ცადოკ მღვდლის შვილი;"},"3":{"verse":3,"text":"ელიხორეფი და ახია, შიშას ძენი - მწერლები; იოშაფატ ახილუდის ძე - მემატიანე;"},"4":{"verse":4,"text":"ბენაია იეჰოიადაყის ძე - ჯარის სარდალი; ცადოკი და აბიათარი - მღვდლები."},"5":{"verse":5,"text":"ყაზარია ნათანის ძე - მოურავთ უფროსი, ზაბუდ ნათანის ძე - მღვდელი და მეფის მეგობარი."},"6":{"verse":6,"text":"ახიშარი - სასახლის ზედამხედველი; ადონირამ ყა ბადას ძე - ხარკის განმგებელი."},"7":{"verse":7,"text":"თორმეტი მოურავი ჰყავდა სოლომონს მთელ ისრაელში. ისინი ამარაგებდნენ სარჩოთი მეფესა და მის სახლს; თითოეულს წელიწადში ერთი თვის განმავლობაში უნდა ეზიდნა სარჩო."},"8":{"verse":8,"text":"აი, მათი სახელები: ბენ-ხური ეფრემის მთიდან;"},"9":{"verse":9,"text":"ბენ-დეკერი მაკაცში, შაყ-ალბიმში, ბეთ-შემეშში, ელონში და ბეთ-ხანანში;"},"10":{"verse":10,"text":"ბენ-ხესედი არუბოთში; მისი იყო სოქო და ხეფერის მთელი მხარე;"},"11":{"verse":11,"text":"ბენ-აბინადაბი მთელ ნაფათ-დორში; სოლომონის ასული, ტაფათი ჰყავდა ცოლად;"},"12":{"verse":12,"text":"ბაყანა ახილუდის ძე თაყანაქში, მეგიდოში და მთელ ბეთ-შეანში, ცართანასთან რომ არის, იზრეყელის ქვემოთ, ბეთ-შეანიდან ვიდრე აბელ-მეხოლამდე და იაკმეყანის გაღმა მხარემდე."},"13":{"verse":13,"text":"ბენ-გებერი გალაადის რამოთში; მისი იყო იაირ მენამეს ძის დაბები გალაადში; მისი იყო არგობის მხარე ბაშანში, სამოცი დიდი ქალაქი, გალავნიანი და სპილენძის ურდულებიანი."},"14":{"verse":14,"text":"ახინადაბ ღიდოს ძე მახანაიმში;"},"15":{"verse":15,"text":"ახიმაყაცი ნაფთალის მხარეში; მასაც სოლომონის ასული ჰყავდა ცოლად, ბასმათი."},"16":{"verse":16,"text":"ბაყანა ნუშაის ძე აშერის მხარეში და ბეყადოთმი;"},"17":{"verse":17,"text":"იეჰოშაფატ ფარუახის ძე ისაქარის მხარეში;"},"18":{"verse":18,"text":"შიმყი ელას ძე ბენიამინის მხარეში;"},"19":{"verse":19,"text":"გებერ ურის ძე გალაადის ქვეყანაში, სიხონის, ამორეველთა მეფის, ქვეყანაში და ოგის, ბაშანის მეფის ქვეყანაში. თითო მოურავი თითო ქვეყანაში."},"20":{"verse":20,"text":"ჭამდნენ, სვამდნენ, მხიარულობდნენ ზღვის ქვიშასავით მრავალრიცხოვანი იუდა და ისრაელი."},"21":{"verse":21,"text":"ეპყრა სოლომონს ყველა სამეფო მდინარიდან ფილისტიმელთა ქვეყნამდე და ეგვიპტის საზღვრებამდე. მოართმევდნენ ხოლმე ძღვენს და ემორჩილებოდნენ სოლომონს მთელი მისი სიცოცხლე."},"22":{"verse":22,"text":"ეს იყო სოლომონის ყოველდღიური სარჩო: ოცდაათი ქორი გამტკიცული ფქვილი და სამოცი ქორი სადაგი ფქვილი;"},"23":{"verse":23,"text":"ათი ნასუქალი ხარი და ათი ნაიალაღარი ხარი, ასი ცხვარი გარდა ნანადირევი ირმებისა, ქურციკებისა, ჯეირნებისა და გამოკვებილი ბატებისა."},"24":{"verse":24,"text":"ეს იმიტომ, რომ ბატონობდა იგი მთელ მდინარის გამოღმა მხარეზე თიფსახიდან ვიდრე ღაზამდე, და მდინარის გამოღმა ყველა მეფეზე, და ზავი ჰქონდა ყველა ქვეყნებთან ირგვლივ."},"25":{"verse":25,"text":"უშიშრად ისხდა სოლომონის დროს იუდა და ისრაელი, თითოეული თავის ვენახის ძირას და თავისი ლეღვის ძირას დანიდან ვიდრე ბერშებამდე."},"26":{"verse":26,"text":"ჰქონდა სოლომონს ორმოცი ათასი თავლა ეტლის ცხენებისთვის და ჰყავდა თორმეტი ათასი ცხენოსანი."},"27":{"verse":27,"text":"ამარაგებდნენ ის მოურავები თითოეული თავის განკუთვნილ თვეში მეფე სოლომონს და მეფე სოლომონის სუფრის ყველა მეინახეს, თითოეული თავის განკუთვნილ თვეში, და არაფერს აკლებდნენ."},"28":{"verse":28,"text":"მოჰქონდათ ქერი და თივა ცხენებისთვის და ბედაურებისთვის. თითოეულს მისთვის მიჩენილ ადგილზე."},"29":{"verse":29,"text":"მიჰმადლა ღმერთმა სოლომონს სიბრძნე, დიდი ჭკუა და ზღვის ქვიშასავით ვრცელი გონება."},"30":{"verse":30,"text":"სოლომონის სიბრძნე აღემატებოდა აღმოსავლელთა მთელ სიბრძნეს და ეგვიპტელთა მთელ სიბრძნეს."},"31":{"verse":31,"text":"ყველა ადამიანზე ბრძენი იყო იგი, ეთან ეზრახელზე, ჰემანზე, ქალქალაზე, დარდა მახოლის ძეზე, და განითქვა მისი სახელი ყველა ხალხში, ვინც კი ირგვლივ იყო."},"32":{"verse":32,"text":"წარმოთქვა სამი ათასი იგავი და შეთხზა ხუთი ათასი გალობა."},"33":{"verse":33,"text":"ლაპარაკობდა ხეებზე ლიბანის ნაძვიდან დაწყებული ეზობამდე, კედელზე რომ მიცოცავს; ლაპარაკობდა ცხოველებზე და ფრინველებზე, ქვეწარმავლებზე და თევზებზე."},"34":{"verse":34,"text":"მოდიოდნენ ყველა მოდგმის ხალხისგან სოლომონის სიბრძნის მოსასმენად და ქვეყნის ყველა მეფისგან, ვისაც კი სმენოდა მისი სიბრძნის ამბავი."}},"meta":{"connection":"kaOrth","book_number":110,"chapter_number":4,"previous_chapter":{"connection":"kaOrth","book_number":110,"chapter":3},"next_chapter":{"connection":"kaOrth","book_number":110,"chapter":5}}}