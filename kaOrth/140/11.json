{"chapter":{"1":{"verse":1,"text":"მოვიდა რობოამი იერუსალიმში და შეჰყარა იუდასა და ბენიამინის მთელი სახლი - ასოთხმოცი ათასი რჩეული მეომარი, რათა შებრძოლებოდნენ ისრაელს და მეფობა დაებრუნებინათ რობოამისთვის."},"2":{"verse":2,"text":"გამოეცხადა ღვთის სიტყვა შემაყიას, ღვთისკაცს:"},"3":{"verse":3,"text":"ასე უთხარი რობოამ სოლომონის ძეს, იუდას მეფეს, მთელ ისრაელს და იუდასა და ბენიამინის მთელ სახლს:"},"4":{"verse":4,"text":"ასე ამბობს-თქო უფალი: ნუ გახვალთ საბრძოლველად თქვენს ძმებთან! თავ-თავის სახლში გაბრუნდეს ყველა, რადგან ჩემი ნებით მოხდა ეს ამბავი. ისმინეს უფლის სიტყვა და იერობოამთან საომრად გასულნი უკან გაბრუნდნენ."},"5":{"verse":5,"text":"რობოამი იერუსალიმში ცხოვრობდა და ციხე-სიმაგრეებად აქცია ქალაქები იუდაში."},"6":{"verse":6,"text":"მან ააშენა: ბეთლემი, ყეტამი, თეკოაყი,"},"7":{"verse":7,"text":"ბეთ-ცური, სოქო, ყადულამი,"},"8":{"verse":8,"text":"გათი, მარეშა, ზიფი,"},"9":{"verse":9,"text":"ადორაიმი, ლაქიში, ყაზეკა,"},"10":{"verse":10,"text":"ცარყა, აიალონი, ხებრონი - გამაგრებული ქალაქები, იუდასა და ბენიამინს რომ ეკუთვნოდა."},"11":{"verse":11,"text":"გაამაგრა ეს ციხე-სიმაგრეები, ჩააყენა მათში წინამძღოლნი და მისცა სურსათ-სანოვაგის, ზეთისა და ღვინის მარაგი."},"12":{"verse":12,"text":"ყველა ქალაქს ფარ-შუბები ჩამოურიგა და ძლიერ გაამაგრა. მის ხელში იყო იუდა და ბენიამინი."},"13":{"verse":13,"text":"მღვდლები და ლევიანები, ვინც კი იყო მთელ ისრაილში, თავ-თავიანთი საზღვრებიდან შეუდგნენ მას."},"14":{"verse":14,"text":"ვინაიდან ტოვებდნენ ლევიანები თავიანთ სანახებს, სამფლობელოებს და მიდიოდნენ იუდაში და იერუსალიმში, რადგან იერობოამი და მისი ძენი უშლიდნენ მათ უფლის მღვდლობას."},"15":{"verse":15,"text":"დაიყენა მღვდლები გორაკებისთვის, ციკნებისთვის და ხბორებისთვის, თვითონ რომ გააკეთა."},"16":{"verse":16,"text":"მათ მიჰყვნენ ისრაელის ყველა ტომიდან, ვინც გულით ეძებდა უფალს, ისრაელის ღმერთს. ისინი მოვიდნენ, რომ მსხვერპლი შეეწირათ უფლისთვის, თავიანთი მამა-პაპის ღმერთისთვის."},"17":{"verse":17,"text":"გაამაგრეს იუდას სამეფო და სამ წელიწადს მხარს უჭერდნენ რობოამს, სოლომონის ძეს, რადგან ამ სამ წელს დადიოდა დავითისა და სოლომონის გზით."},"18":{"verse":18,"text":"რობოამმა ცოლად შეირთო მახალათი, იერიმოთ დავითის ძის ასული და აბიხაილი, ელიაბ იესეს ძის ასული."},"19":{"verse":19,"text":"უშვა მას ვაჟები: იეყუში, შემარია და ზაჰამი."},"20":{"verse":20,"text":"ამის შემდეგ შეირთო მაყაქა, აბესალომის ასული. უშვა მას: აბია, ყათაი, ზიზა, შელომითი."},"21":{"verse":21,"text":"რობოამს ყველა თავის ცოლზე და ხარჭაზე მეტად უყვარდა რეხაბყამი, სოლომონის ასული. რადგან თვრამეტი ცოლი და სამოცი ხარჭა ჰყავდა, შეეძინა ოცდარვა ვაჟი და სამოცი ქალი."},"22":{"verse":22,"text":"დააყენა უფროსად რობოამმა აბია, მაყაქას ვაჟი, წინამძღოლად თავის ძმებში, რადგან მისი გამეფება ეწადა."},"23":{"verse":23,"text":"გონივრულად მოიქცა და ყველა თავისი შვილი იუდასა და ბენიამინის ყველა კუთხეში და ყველა გამაგრებულ ქალაქში ჩაასახლა. უხვად მისცა სარჩო და უთხოვა მრავალი ცოლი."}},"meta":{"connection":"kaOrth","book_number":140,"chapter_number":11,"previous_chapter":{"connection":"kaOrth","book_number":140,"chapter":10},"next_chapter":{"connection":"kaOrth","book_number":140,"chapter":12}}}