{"chapter":{"1":{"verse":1,"text":"ამიტომ დავუტევოთ ქრისტეს სიტყვის საწყისნი. ვისწრაფოთ სრულყოფისაკენ და კვლავ ნუღარ ჩავუყრით საძირკველს მკვდარ საქმეთა მონანიებას და ღვთის რწმენას,"},"2":{"verse":2,"text":"ნათლისღების, ხელდასხმის, მკვდართა აღდგომისა და საუკუნო განკითხვის მოძღვრებას."},"3":{"verse":3,"text":"ასეც მოვიქცევით, თუკი ინება ღმერთმა."},"4":{"verse":4,"text":"რადგანაც შეუძლებელია, რომ ერთხელ უკვე განათლებულნი, რომელთაც იგემეს ციური ნიჭი და ეზიარნენ სულიწმიდას,"},"5":{"verse":5,"text":"შეიტკბეს ღვთის კეთილი სიტყვა და მომავალი საუკუნის ძალნი,"},"6":{"verse":6,"text":"მაგრამ მაინც დაეცნენ, - დიახ, შეუძლებელია, რომ ისინი კვლავ განახლდნენ სინანულისთვის, ვინაიდან კვლავინდებურად ჯვარს აცვამენ ძეს ღვთისას და ჰგმობენ."},"7":{"verse":7,"text":"რადგანაც მიწა, მასზე ხშირ-ხშირად დადენილ წვიმას რომ ისრუტავს და მიწის მუშაკთათვის სარგო ნათესს აღმოაცენებს, ღვთისაგან იღებს კურთხევას."},"8":{"verse":8,"text":"ხოლო ნარ-ეკლის აღმომაცენებელი ურგებია და ლამის დაწყევლილი, - რომლის ბოლოც იქნება დაწვა."},"9":{"verse":9,"text":"თუმცა თქვენ, საყვარელნო, მიუხედავად ამ სიტყვებისა, გვწამს, რომ უკეთესნი ხართ და ხსნად მიწევნილნი."},"10":{"verse":10,"text":"რადგანაც ღმერთი უსამართლო როდია, რომ დაივიწყოს თქვენი საქმე და შრომა სიყვარულისა, რაც გამოავლინეთ მისი სახელისათვის, ვინაიდან ემსახურებოდით და ახლაც ემსახურებით წმიდათ."},"11":{"verse":11,"text":"მაგრამ გვსურს, რომ თითოეული თქვენგანი სასოების სავსებისთვისაც ბოლომდე იჩენდეს იმავე გულმოდგინებას."},"12":{"verse":12,"text":"რათა მცონარებას არ მისცეთ თავი, არამედ ბაძავდეთ მათ, რწმენი თა და დიდსულოვნებით რომ იმკვიდრებენ აღთქმათ."},"13":{"verse":13,"text":"რადგანაც ღმერთმა, როცა აბრაამს აძლევდა აღთქმას, რაკიღა თავისზე უმეტესი არავინ ჰყავდა დასაფიცარი, თავისი თავი დაიფიცა,"},"14":{"verse":14,"text":"და უთხრა: „ჭეშმარიტად, კურთხევით გაკურთხებ შენ, და გამრავლებით გამრავლებ შენ“."},"15":{"verse":15,"text":"და ასე, სულგრძელობით მიიღო აღთქმა."},"16":{"verse":16,"text":"ხალხი უმეტესს იფიცავს და ფიცია მათი ყოველი ცილობის დასასრული."},"17":{"verse":17,"text":"ამიტომ ღმერთმა, რომელსაც სურდა აღთქმის მემკვიდრეთათვის ეჩვენებინა თავისი ნების გარდუვალობა, შუამდგომლობისთვის მიმართა ფიცს."},"18":{"verse":18,"text":"რათა ორი გარდუვალი საქმის მეშვეობით, რაშიაც შეუძლებელია ეცრუა ღმერთს, მტკიცე ნუგეში გვქონოდა ყველას, ვინც ვისწრაფეთ ჩავჭიდებოდით ჩვენ წინაშე დასახულ იმედს,"},"19":{"verse":19,"text":"რომელიც ჩვენი სულისათვის იგივეა, რაც მტკიცე და სანდო ღუზა, თვით ფარდის მიღმაც რომ აღწევს,"},"20":{"verse":20,"text":"სადაც ჩვენს წინამორბედად შევიდა იესო და, წესისამებრ მელქისედეკისა, მღვდელმთავარი გახდა უკუნისამდე."}},"meta":{"connection":"kaOrth","book_number":650,"chapter_number":6,"previous_chapter":{"connection":"kaOrth","book_number":650,"chapter":5},"next_chapter":{"connection":"kaOrth","book_number":650,"chapter":7}}}