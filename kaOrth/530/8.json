{"chapter":{"1":{"verse":1,"text":"ხოლო კერპთათვის შენაწირისა ვიცით, რადგანაც ყველას გვაქვს ცოდნა; მაგრამ ცოდნა აამპარტავნებს, სიყვარული კი აშენებს კაცს."},"2":{"verse":2,"text":"ვისაც ჰგონია, რომ რაღაცა იცის, ჯერ კიდევ არაფერი ისე არ იცის, როგორც უნდა იცოდეს."},"3":{"verse":3,"text":"მაგრამ ვისაც ღმერთი უყვარს, კიდეც შეიცნობა მის მიერ."},"4":{"verse":4,"text":"რაც შეეხება კერპთათვის შენაწირის ჭამას, ვიცით, რომ კერპი არაფერია ამ ქვეყნად და არ არსებობს სხვა ღმერთი, გარდა ერთისა."},"5":{"verse":5,"text":"რადგან თუკიღა არიან ეგრეთწოდებული ღმერთები მიწაზე თუ ცაში (როგორც არის მრავალი ღმერთი და მრავალი უფალი),"},"6":{"verse":6,"text":"ჩვენ ერთი გვყავს მამა ღმერთი, ვისგანაც არის ყოველი და ვისთვისაც ვართ ჩვენ, და ერთი უფალი, იესო ქრისტე, ვის მიერაც არის ყოველი და ვის მიერაც ვართ ჩვენც."},"7":{"verse":7,"text":"მაგრამ ყველას როდი აქვს ცოდნა, რადგანაც ზოგიერთნი, ჩვეულებისამებრ, აქამდე ჭამენ კერპთათვის შენაწირს, და მათი უძლური სინიდისი იბღალება."},"8":{"verse":8,"text":"მაგრამ საჭმელი როდი გვაახლოებს ღმერთთან, რადგანაც ჭამით არაფერი გვემატება და უჭმელობითაც არა გვაკლდება რა."},"9":{"verse":9,"text":"მაინც სიფრთხილე გმართებთ, რათა ეგ თქვენი თავისუფლება საცდური არ შეიქნეს უძლურთათვის."},"10":{"verse":10,"text":"რადგან თუ ვინმე დაგინახავს, რომ შენ, რომელსაც გაქვს ცოდნა, საკერპოში ინახად ზიხარ, განა მისი უძლური სინიდისი არ განაწყობს კერპთშეწირულობის ჭამად?"},"11":{"verse":11,"text":"და შენი ცოდნით წარწყმდება შენი უძლური ძმა, ვისთვისაც მოკვდა ქრისტე."},"12":{"verse":12,"text":"ასე რომ, თუ ამნაირად შესცოდავთ ძმათა მიმართ და მოსწყლავთ მათ უძლურ სინიდისს, ქრისტეს მიმართაც სცოდავთ."},"13":{"verse":13,"text":"ამიტომაც თუ საჭმელი აცდუნებს ჩემს ძმას, აღარასოდეს შევჭამ ხორცს, რათა არ ვაცდუნო იგი."}},"meta":{"connection":"kaOrth","book_number":530,"chapter_number":8,"previous_chapter":{"connection":"kaOrth","book_number":530,"chapter":7},"next_chapter":{"connection":"kaOrth","book_number":530,"chapter":9}}}