{"chapter":{"1":{"verse":1,"text":"რაც შეეხება წმიდათათვის განკუთვნილ შეწირულობას, როგორც გალატიის ეკლესიებს დავუწესე, თქვენც ისე მოიქეცით."},"2":{"verse":2,"text":"კვირის ყოველ პირველ დღეს თითოეულმა თქვენგანმა რაც შეუძლია გადადოს და შეინახოს, რათა ჩემი მოსვლისას აღარ დაიწყოთ გროვება."},"3":{"verse":3,"text":"ხოლო, როდესაც მოვალ, თქვენ მიერვე სანდოდ მიჩნეულ ხალხს წერილებს გავატან და წარვგზავნი, რათა თქვენი შეწირულობა ჩაიტანონ იერუსალიმს."},"4":{"verse":4,"text":"თუ ვნახე, რომ ღირს ჩემი წასვლა, მაშინ ჩემთან ერთად წამოვლენ."},"5":{"verse":5,"text":"ხოლო მე მოვალ თქვენთან, როცა მოვივლი მაკედონიას, რადგანაც მაკედონიიდან უნდა ჩამოვიდე."},"6":{"verse":6,"text":"შეიძლება ერთხანს დავრჩე თქვენთან და იქნებ კიდეც გამოვიზამთრო, რათა შემდეგ გამაცილოთ, საითაც წავალ."},"7":{"verse":7,"text":"რადგან ამჯერად არ მინდა გავლით გინახულოთ, არამედ იმედი მაქვს, რომ, თუკი უფალი ინებებს, რამდენიმე ხანს დავყოფ თქვენთან."},"8":{"verse":8,"text":"ეფესოში კი ორმოცდაათობამდე დავრჩები."},"9":{"verse":9,"text":"ვინაიდან გამეღო ვრცელი და ფართო ბჭე, თუმცა ბლომად არიან მოწინააღმდეგენიც."},"10":{"verse":10,"text":"ხოლო თუ ტიმოთე გეწვიათ, ეცადეთ უშიშრად გყავდეთ, რადგანაც ღვთის საქმეს ასრულებს, ისევე, როგორც მე."},"11":{"verse":11,"text":"ნურავინ უგულებელყოფს, არამედ მშვიდობით გამოისტუმრეთ, ვინაიდან ძმებითურთ ველი."},"12":{"verse":12,"text":"ძმა აპოლოსს კი ბევრი ვეხვეწე, რომ ძმებთან ერთად გწვეოდათ, მაგრამ ამჟამად არასდიდებით არ ინება, არამედ მოვა, როცა მოიცლის."},"13":{"verse":13,"text":"იფხიზლეთ, მტკიცედ იდექით რწმენით, მხნედ იყავით და გაძლიერდით."},"14":{"verse":14,"text":"სიყვარულით გეკეთებინოთ ყოველი თქვენი საქმე."},"15":{"verse":15,"text":"ხომ იცნობთ სტეფანეს სახლს, პირველნაყოფს აქაიისას, წმიდათა სამსახურს რომ მიუძღვნა თავი;"},"16":{"verse":16,"text":"შეგაგონებთ, ძმანო, მორჩილნი იყავით მისნაირთა და ყველა თანამოსაქმისა თუ მოღვაწის მიმართ."},"17":{"verse":17,"text":"გამახარა სტეფანეს, ფორტუნატუსისა და აქაიკოსის მოსვლამ, რადგანაც მათ შემივსეს თქვენი სიშორე,"},"18":{"verse":18,"text":"ასე რომ, ჩემს სულსაც მოუფონეს და თქვენსასაც; პატივი ეცით ამნაირთ."},"19":{"verse":19,"text":"მოგიკითხავენ ასიის ეკლესიები; გულითად მოკითხვას გითვლიან უფლის მიერ აკვილა და პრისკილა მათი შინაური ეკლესიითურთ."},"20":{"verse":20,"text":"მოგიკითხავთ ყველა ძმა; მოიკითხეთ ერთმანეთი წმიდა ამბორით."},"21":{"verse":21,"text":"მოგიკითხავთ ჩემი საკუთარი ხელით, პავლე."},"22":{"verse":22,"text":"ვისაც არ უყვარს უფალი იესო ქრისტე, ანათემა, მარანათა!"},"23":{"verse":23,"text":"ჩვენი უფლის იესო ქრისტეს მადლი თქვენთან."},"24":{"verse":24,"text":"ჩემი სიყვარული ყველა თქვენგანთან ქრისტე იესოს მიერ. ამინ."}},"meta":{"connection":"kaOrth","book_number":530,"chapter_number":16,"previous_chapter":{"connection":"kaOrth","book_number":530,"chapter":15},"next_chapter":{"connection":"kaOrth","book_number":540,"chapter":1}}}