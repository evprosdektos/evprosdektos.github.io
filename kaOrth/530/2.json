{"chapter":{"1":{"verse":1,"text":"ასე რომ, როცა თქვენთან მოვედი, ძმანო, მოვედი, რათა ღვთის მოწმობა მეუწყებინა თქვენთვის, მაგრამ არა ამაღლებული სიტყვით ან სიბრძნით;"},"2":{"verse":2,"text":"რადგანაც გადავწყვიტე არაფერი მცოდნოდა თქვენ შორის, გარდა იესო ქრისტესი და ისიც ჯვარცმულისა."},"3":{"verse":3,"text":"და ვიყავი თქვენთან უძლურებაში, შიშსა და სასტიკ ძრწოლაში."},"4":{"verse":4,"text":"ჩემი სიტყვა და ჩემი ქადაგება ადამიანური სიბრძნის დამაჯერებელ სიტყვებს როდი ჰგავდა, არამედ ვცდილობდი მეჩვენებინა სული და ძალა ღვთისა,"},"5":{"verse":5,"text":"რათა ადამიანური სიბრძნით კი არა, ღვთის ძალით განმემტკიცებინა თქვენი რწმენა."},"6":{"verse":6,"text":"სიბრძნეს კი ჩვენ ვქადაგებთ სულიერად მოწიფულთა შორის, მაგრამ არა ამქვეყნიურსა თუ ამა ქვეყნის წარმავალ მთავართა სიბრძნეს,"},"7":{"verse":7,"text":"არამედ სიბრძნეს ღვთისას, საიდუმლოსა და დაფარულს, საუკუნეთა უწინარეს, ჩვენდა სადიდებლად რომ განაწესა ღმერთმა;"},"8":{"verse":8,"text":"სიბრძნეს, რომელიც ვერ შეიცნო ვერცერთმა მთავარმა ამა ქვეყნისა, ვინაიდან, რომ შეეცნოთ, ჯვარს აღარ აცვამდნენ დიდების უფალს."},"9":{"verse":9,"text":"არამედ, როგორც დაიწერა: „რაც არ უხილავს თვალს, არ სმენია ყურს და არც კაცს გაუვლია გულში, ის განუმზადა ღმერთმა თავის მოყვარეთ“."},"10":{"verse":10,"text":"ჩვენ კი თავისი სულით გაგვიცხადა ღმერთმა, რადგანაც სული ყველაფერს იკვლევს, თვით ღვთის სიღრმესაც."},"11":{"verse":11,"text":"და მართლაც, რომელმა ჩვენგანმა იცის, რა არის ჩვენში, თუ არა ჩვენმავე სულმა? ასევე ღვთისაც არავინ არაფერი იცის, გარდა მისივე სულისა."},"12":{"verse":12,"text":"ხოლო ჩვენ ამ ქვეყნის სული კი არ მიგვიღია, არამედ სული, რომელიც არის ღვთისაგან, რათა ვიცოდეთ, რა მოგვანიჭა ღმერთმა."},"13":{"verse":13,"text":"ასე რომ, რაზედაც ვმსჯელობთ, კაცური სიბრძნით ნასწავლი სიტყვით კი არ ვმსჯელობთ, არამედ სიტყვით, რომელიც გვისწავლია სული წმიდისგან, და სულიერით განვმარტავთ სულიერს."},"14":{"verse":14,"text":"მაგრამ მშვინვიერი კაცი არ შეიწყნარებს იმას, რაც ღვთის სულისაგან არის, რადგანაც სიშლეგედ მიაჩნია და ვერ მიმხვდარა, რომ ეს სულიერად უნდა განსაჯო."},"15":{"verse":15,"text":"ხოლო სულიერი ყველაფერს განსჯის, თვითონ კი არავისგან არ განისჯება."},"16":{"verse":16,"text":"რადგანაც ვინ შეიცნო ქრისტეს აზრი, რომ ასწავლოს მას? ჩვენ კი ქრისტეს აზრი გვაქვს."}},"meta":{"connection":"kaOrth","book_number":530,"chapter_number":2,"previous_chapter":{"connection":"kaOrth","book_number":530,"chapter":1},"next_chapter":{"connection":"kaOrth","book_number":530,"chapter":3}}}