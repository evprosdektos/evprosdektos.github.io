{"chapter":{"1":{"verse":1,"text":"მე არ შემეძლო, ძმებო, ისე მელაპარაკა თქვენთან, როგორც სულიერ ხალხთან, არამედ გელაპარაკებოდით როგორც ხორციელთ, ან როგორც ჩვილებს ქრისტეში."},"2":{"verse":2,"text":"რძით გზრდიდით და არა საჭმლით, ვინაიდან არც მაშინ შეგეძლოთ მეტის ატანა და არც ახლა შეგიძლიათ."},"3":{"verse":3,"text":"იმიტომ, რომ ჯერ კიდევ ხორციელნი ხართ, ვინაიდან თუ თქვენ შორის დღესაც შური და დავაა, განა ხორციელნი არა ხართ და ისევე არ იქცევით, როგორც საერთოდ იქცევიან კაცნი?"},"4":{"verse":4,"text":"მართლაცდა, თუ ერთი ამბობს: მე პავლესი ვარ, ხოლო მეორე: მე აპოლოსისო, განა ხორციელნი არა ხართ?"},"5":{"verse":5,"text":"მაგრამ ან პავლე ვინ არის და ან აპოლოსი? მხოლოდ მსახურნი, რომელთა მეშვეობითაც ირწმუნეთ და თანაც იმდენად, რამდენადაც უფალი შეეწია თითოეულ მათგანს."},"6":{"verse":6,"text":"მე დავრგე, აპოლოსმა მორწყო, გაზრდით კი უფალმა გაზარდა."},"7":{"verse":7,"text":"ასე რომ, არც დამრგველია რამე და არც მომრწყველი, არამედ - გამზრდელი ღმერთი."},"8":{"verse":8,"text":"დამრგველი და მომრწყველი ერთი არიან, მაგრამ თითოეული თავისი შრომისამებრ მიიღებს საზღაურს."},"9":{"verse":9,"text":"ჩვენა ვართ ღვთის თანამოსაქმენი, თქვენ კი ღვთის ნამუშაკევნი, ღვთის ნაშენნი ხართ."},"10":{"verse":10,"text":"მე, ჩემთვის ბოძებული ღვთის მადლით, როგორც ბრძენმა ხუროთმოძღვარმა, საძირკველი დავდე, სხვა კი აშენებს მასზე, მაგრამ ყველამ უყუროს, როგორ აშენებს."},"11":{"verse":11,"text":"რადგან ვერავინ დადებს სხვა საძირკველს, გარდა უკვე დადებულისა, რომელიც არის იესო ქრისტე."},"12":{"verse":12,"text":"ხოლო ვინ რას აშენებს ამ საძირკველზე - ოქროს, ვერცხლს, პატიოსან თვლებს, შეშას, თივას თუ ჩალას, -"},"13":{"verse":13,"text":"თითოეულის საქმე გამომჟღავნდება, რადგანაც ცხადყოფს დღე; ვინაიდან ცეცხლით მჟღავნდება და ცეცხლითვე გამოიცდება, ვინ რას აკეთებს."},"14":{"verse":14,"text":"ვისი საქმეც გაუძლებს, მშენებელს საზღაური ელის."},"15":{"verse":15,"text":"ხოლო ვისიც დაიწვის, ის იზარალებს. თვითონ კი გადარჩება, მაგრამ თითქოს ცეცხლს გადარჩენოდეს."},"16":{"verse":16,"text":"ნუთუ არ იცით, რომ ღვთის ტაძარი ხართ, და სული ღვთისა მკვიდრობს თქვენში?"},"17":{"verse":17,"text":"ვინც ღვთის ტაძარს დააქცევს, დააქცევს მას ღმერთი, რადგანაც ღვთის ტაძარი წმიდაა, და ესა ხართ თქვენ."},"18":{"verse":18,"text":"ნურავინ მოიტყუებს თავს; თუ ვინმეს ამ ქვეყნად ბრძენი ჰგონია თავი, შლეგი გახდეს, რომ სიბრძნეს ეზიაროს."},"19":{"verse":19,"text":"რადგანაც სიბრძნე ამა ქვეყნისა სიშლეგეა ღვთის წინაშე, როგორც წერია: „მათსავ ცბიერებაში ატყვევებს ბრძენთ“."},"20":{"verse":20,"text":"და კიდევ: „იცის უფალმა ბრძენთა ზრახვანი, რომ ფუჭნი არიან ისინი“."},"21":{"verse":21,"text":"მაშ, ნურავინ იქადის კაცთა შორის, რადგანაც ყველაფერი თქვენია:"},"22":{"verse":22,"text":"პავლე თუ აპოლოსი, კეფა თუ ქვეყანა, სიცოცხლე თუ სიკვდილი, აწმყო თუ მომავალი, თქვენია ყოველი."},"23":{"verse":23,"text":"ხოლო თქვენ ქრისტესნი ხართ, ქრისტე კი - ღვთისა."}},"meta":{"connection":"kaOrth","book_number":530,"chapter_number":3,"previous_chapter":{"connection":"kaOrth","book_number":530,"chapter":2},"next_chapter":{"connection":"kaOrth","book_number":530,"chapter":4}}}