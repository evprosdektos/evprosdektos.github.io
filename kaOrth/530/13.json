{"chapter":{"1":{"verse":1,"text":"კაცთა და ანგელოზთა ენებზეც რომ ვმეტყველებდე, სიყვარული თუ არა მაქვს, მხოლოდ რვალი ვარ მოჟღრიალე, მხოლოდ წკრიალა წინწილი."},"2":{"verse":2,"text":"წინასწარმეტყველების მადლიც რომ მქონდეს, ვიცოდე ყველა საიდუმლო და მქონდეს მთელი რწმენა, ისე, რომ მთების დაძვრაც შემეძლოს, სიყვარული თუ არა მაქვს, არარა ვარ."},"3":{"verse":3,"text":"მთელი ჩემი ქონება რომ გავიღო გლახაკთათვის და დასაწვავად მივცე ჩემი სხეული, სიყვარული თუ არა მაქვს, არას მარგია."},"4":{"verse":4,"text":"სიყვარული სულგრძელია და კეთილმოწყალე; სიყვარულს არ შურს, არ ქედმაღლობს, არ ზვაობს;"},"5":{"verse":5,"text":"არ უკეთურობს, არ ეძებს თავისას, არ მრისხანებს, არ იზრახავს ბოროტს;"},"6":{"verse":6,"text":"არ შეჰხარის უსამართლობას, არამედ ჭეშმარიტებით ხარობს;"},"7":{"verse":7,"text":"ყველაფერს იტანს, ყველაფერი სწამს, ყველაფრის იმედი აქვს, ყველაფერს ითმენს."},"8":{"verse":8,"text":"სიყვარული არასოდეს არ გადავა, თუმცაღა წინასწარმეტყველებანი განქარდებიან, ენები დადუმდებიან და უქმი გახდება ცოდნა."},"9":{"verse":9,"text":"რადგან ჩვენ ნაწილობრივ ვიცით, ნაწილობრივ კი წინასწარვმეტყველებთ."},"10":{"verse":10,"text":"ხოლო როდესაც მოიწევა სრულქმნილება, მაშინ განქარდება ნაწილობრივი."},"11":{"verse":11,"text":"როდესაც ვიყავი ყრმა, ვიტყოდი, როგორც ყრმა, ვფიქრობდი, როგორც ყრმა, ვმსჯელობდი, როგორც ყრმა; ხოლო როდესაც დავკაცდი, ზურგი ვაქციე ყოველივე ყრმობისდროინდელს."},"12":{"verse":12,"text":"რადგანაც ახლა ბუნდოვნად ვხედავთ, როგორც სარკეში, მაშინ კი პირისპირ ვიხილავთ; ახლა ნაწილობრივ ვიცი, ხოლო მაშინ შევიცნობ, როგორც თავად შევიმეცნები."},"13":{"verse":13,"text":"ჯერჯერობით კი ეს სამია: სარწმუნოება, სასოება და სიყვარული; ხოლო ამათში უმეტესი სიყვარულია."}},"meta":{"connection":"kaOrth","book_number":530,"chapter_number":13,"previous_chapter":{"connection":"kaOrth","book_number":530,"chapter":12},"next_chapter":{"connection":"kaOrth","book_number":530,"chapter":14}}}