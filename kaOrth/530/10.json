{"chapter":{"1":{"verse":1,"text":"მინდა იცოდეთ, ძმანო, რომ ჩვენი მამები ერთობლივად ღრუბელქვეშ იყვნენ და ყველამ გამოვლო ზღვა."},"2":{"verse":2,"text":"ყველამ მოსეს მიერ იღო ნათელი ღრუბელსა და ზღვაში."},"3":{"verse":3,"text":"და ყველანი ერთსა და იმავე სულიერ საჭმელს ჭამდნენ."},"4":{"verse":4,"text":"და ყველანი ერთსა და იმავე სულიერ სასმელს სვამდნენ, რადგანაც სვამდნენ სულიერი კლდიდან, თან რომ მიჰყვებოდა მათ; ხოლო ეს კლდე იყო ქრისტე."},"5":{"verse":5,"text":"თუმცა მათი უმრავლესობა როდი ესათნოვა ღმერთს, რადგანაც უდაბნოში დაეცნენ."},"6":{"verse":6,"text":"ხოლო ეს ჩვენთვის ნიმუში იყო, რათა მათსავით არ დავხარბდეთ ბოროტს."},"7":{"verse":7,"text":"ნურც კერპთმსახურნი იქნებით, ზოგიერთი მათგანის მსგავსად; როგორც წერია: „დასხდა ხალხი სასმელ-საჭმელად, და წამოდგა სათამაშოდ“."},"8":{"verse":8,"text":"ნურც ვიმრუშებთ, როგორც მრუშობდა ზოგი მათგანი, და დაეცა ერთ დღეს ოცდასამი ათასი კაცი."},"9":{"verse":9,"text":"ნურც ქრისტეს გამოვცდით, როგორც გამოსცადა ზოგიერთმა მათგანმა, და გველებისგან დაიღუპნენ."},"10":{"verse":10,"text":"ნურც დრტვინავთ, როგორც დრტვინავდა ზოგიერთი მათგანი, და შეიმუსრნენ მმუსვრელის მიერ."},"11":{"verse":11,"text":"ყოველივე ეს ნიმუშად დაიდო მათთვის და დაიწერა ჩვენს შესაგონებლად, რომელთაც მივაღწიეთ ჟამთა დასასრულს."},"12":{"verse":12,"text":"ამრიგად, ვისაც ჰგონია, რომ დგას, ფრთხილად იყოს, რომ არ დაეცეს."},"13":{"verse":13,"text":"სხვა განსაცდელი არ შეგხვედრიათ, ადამიანური განსაცდლის გარდა; მაგრამ სარწმუნოა ღმერთი, რომელიც არ შეგამთხვევთ იმას რისი ატანაც თქვენს ძალ-ღონეს აღემატება, არამედ განსაცდელში გამოსავალსაც გაპოვნინებთ, რათა შეიძლოთ ატანა."},"14":{"verse":14,"text":"ასე რომ, ჩემო საყვარელნო, ეკრძალეთ კერპთმსახურებას."},"15":{"verse":15,"text":"მოგმართავთ როგორც გონიერთ: თავად განსაჯეთ, რას ვამბობ."},"16":{"verse":16,"text":"კურთხევის სასმისი, რომელსაც ვაკურთხებთ, განა ზიარება არ არის ქრისტეს სისხლისა? ან ეს პური, რომელსაც ვტეხთ, განა ზიარება არ არის ქრისტეს ხორცისა?"},"17":{"verse":17,"text":"ერთია პური, ჩვენ კი, მრავალნი, ერთი სხეული ვართ, რადგან ყველანი ერთსა და იმავე პურს ვეზიარებით."},"18":{"verse":18,"text":"იხილეთ ისრაელი ხორციელად: განა ისინი, რომელნიც ჭამენ მსხვერპლს, სამსხვერპლოს თანაზიარნი არ არიან?"},"19":{"verse":19,"text":"მაინც რას ვამბობ? იმას, რომ კერპი რაღაცაა და კერპთათვის შენაწირიც რაღაცას ნიშნავს?"},"20":{"verse":20,"text":"არა, იმას რომ მსხვერპლს, რომელსაც სწირავენ ისინი, დემონებს სწირავენ და არა ღმერთს, მე კი არ მინდა, რომ დემონთა ზიარნი იყოთ."},"21":{"verse":21,"text":"არ შეგიძლიათ სვათ სასმისი უფლისა და სასმისი დემონებისა; არ შეგიძლიათ ეზიაროთ ტაბლას უფლისას და ტაბლას დემონებისას."},"22":{"verse":22,"text":"ნუთუ შურს აღვუძრავთ უფალს? განა მასზე ძლიერნი ვართ?"},"23":{"verse":23,"text":"ყველაფერი ნებადართულია ჩემთვის, მაგრამ ყველაფერი როდი მრგებს; ყველაფერი ნებადართულია ჩემთვის, მაგრამ ყველაფერი როდი მაშენებს."},"24":{"verse":24,"text":"ნურავინ ეძებს თავისას, არამედ ყველა სხვის სარგებელს ეძებდეს."},"25":{"verse":25,"text":"ყველაფერი, რაც საყასბოში იყიდება, ჭამეთ, და ნურაფერს გამოიძიებთ სინიდისის გამო."},"26":{"verse":26,"text":"რადგანაც უფლისაა დედამიწა და სავსება მისი."},"27":{"verse":27,"text":"თუ რომელიმე ურწმუნო მიგიპატიჟებთ და თქვენც ინებებთ ეწვიოთ, ჭამეთ ყველაფერი, რასაც შემოგთავაზებენ, და ნურაფერს გამოიძიებთ სინიდისის გამო."},"28":{"verse":28,"text":"მაგრამ თუ ვინმე გეტყვით: ეს კერპთათვის შენაწირიაო, ნურც მის გამო შეჭამთ, ვინც გეტყვით, და ნურც სინიდისის გამო, რადგანაც უფლისაა დედამიწა და სავსება მისი."},"29":{"verse":29,"text":"ხოლო მე შენს სინიდისს კი არ ვგულისხმობ, არამედ სხვისას, ვინაიდან რად უნდა განისაჯოს ჩემი თავისუფლება სხვისი სინიდისით?"},"30":{"verse":30,"text":"თუკი მადლიერებით ვჭამ, რაღად ვიგმობი იმის გამო, რისთვისაც მადლიერი ვარ?"},"31":{"verse":31,"text":"ასე რომ, ჭამთ, სვამთ თუ სხვა რამეს აკეთებთ, ყველაფერი ღვთის სადიდებლად აკეთეთ."},"32":{"verse":32,"text":"ნუ აცდუნებთ ნურც იუდეველებს, ნურც ბერძნებს და ნურც ეკლესიას ღვთისას."},"33":{"verse":33,"text":"ისევე, როგორც მე ვცდილობ ყოველნაირად ვაამო ყველას, რადგანაც ჩემთვის კი არა, მრავალთათვის ვეძებ სარგებელს, რათა ყველანი ცხონდნენ."}},"meta":{"connection":"kaOrth","book_number":530,"chapter_number":10,"previous_chapter":{"connection":"kaOrth","book_number":530,"chapter":9},"next_chapter":{"connection":"kaOrth","book_number":530,"chapter":11}}}