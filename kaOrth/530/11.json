{"chapter":{"1":{"verse":1,"text":"მე მომბაძეთ, როგორც მე ვბაძავ ქრისტეს."},"2":{"verse":2,"text":"იმისთვის გაქებთ, ძმანო, რომ ჩემი ყველაფერი გახსოვთ და, როგორც გადმოგეცით, ისე ინახავთ გადმოცემას."},"3":{"verse":3,"text":"ისიც მინდა გაუწყოთ, რომ ყოველი კაცის თავი ქრისტეა, ქალის თავი - კაცი, ხოლო ქრისტეს თავი - ღმერთი."},"4":{"verse":4,"text":"ყოველი კაცი, რომელიც თავდაბურული ლოცულობს ან წინასწარმეტყველებს, თავს ირცხვენს."},"5":{"verse":5,"text":"და ყოველი ქალი, რომელიც თავდაუბურავი ლოცულობს ან წინასწარმეტყველებს, თავს ირცხვენს, რადგანაც ეს იგივეა, რომ თავგადაპარსული იყოს."},"6":{"verse":6,"text":"ხოლო თუ ქალი თავს არ იბურავს, თმა შეიკვეცოს; მაგრამ თუ ქალს თმის შეკვეცა ან გაპარსვა ერცხვინება, თავი დაიბუროს."},"7":{"verse":7,"text":"ამრიგად, კაცი თავდაუბურავი უნდა იყოს, ვინაიდან ხატია და დიდება ღვთისა, ხოლო ქალი ქმრის დიდებაა."},"8":{"verse":8,"text":"რადგანაც კაცი კი არ არის ქალისაგან, არამედ ქალი - კაცისაგან."},"9":{"verse":9,"text":"და კაცი კი არ შეიქმნა ქალისთვის, არამედ ქალი - კაცისთვის."},"10":{"verse":10,"text":"ამიტომაც მართებს ქალს ფლობის ნიშანი ჰქონდეს თავზე ანგელოზების გულისთვის."},"11":{"verse":11,"text":"თუმცა არც კაცია ქალის გარეშე და არც ქალი კაცის გარეშე უფალში."},"12":{"verse":12,"text":"ვინაიდან როგორც ქალია კაცისგან, ასევეა კაციც ქალისგან, ხოლო ყველაფერი ღვთისაგან არის."},"13":{"verse":13,"text":"თავად განსაჯეთ, განა შეშვენის ქალს, თავდაუბურავად ლოცულობდეს ღვთის წინაშე?"},"14":{"verse":14,"text":"განა თვით ბუნება არ გასწავლით, რომ თუ კაცი გრძლად უშვებს თმას, ეს საძრახისია მისთვის?"},"15":{"verse":15,"text":"ხოლო თუ ქალი უშვებს დიდებაა მისთვის, რადგანაც თმა საბურავად მიეცა."},"16":{"verse":16,"text":"მაგრამ თუ ვინმე დავას აპირებს, ეს არც ჩვენ გვჩვევია და არც ეკლესიებს ღვთისას."},"17":{"verse":17,"text":"ამას საქებრად როდი გამცნობთ, რადგანაც უარესისთვის იკრიბებით და არა უკეთესისთვის."},"18":{"verse":18,"text":"ვინაიდან, ჯერ ერთი, მესმის, რომ როდესაც ეკლესიაში იკრიბებით, თქვენ შორის განხეთქილება ხდება, რაც ნაწილობრივ მჯერა კიდეც."},"19":{"verse":19,"text":"ვინაიდან თქვენში განხეთქილებაც საჭიროა, რათა გამოცდილნი გამოჩნდნენ თქვენ შორის."},"20":{"verse":20,"text":"ეგეც არ იყოს, როცა იკრიბებით, უფლის სერობისთვის როდი იკრიბებით."},"21":{"verse":21,"text":"რადგანაც ყველა ცდილობს სხვაზე უმალ შეჭამოს თავისი წილი, ასე რომ, ზოგი ჯერ კიდევ მშიერია, ზოგი კი უკვე მთვრალი."},"22":{"verse":22,"text":"ნუთუ სახლები არა გაქვთ, რომ შინ სვათ და ჭამოთ? თუ უგულებელყოფთ ღვთის ეკლესიას და არცხვენთ უპოვართ? რა გითხრათ ამისთვის? გაქოთ? ვერა, ვერ გაქებთ."},"23":{"verse":23,"text":"რადგან მე უფლისაგან მივიღე ის, რაც გადმოგეცით: რომ უფალმა იესომ თავისი გაცემის ღამეს აიღო პური,"},"24":{"verse":24,"text":"მადლი შესწირა, გატეხა და თქვა: მიიღეთ და ჭამეთ; ეს არის ჩემი სხეული, თქვენთვის დამტვრეული; ეს ჰყავით ჩემს მოსახსენებლად,"},"25":{"verse":25,"text":"ასევე სერობის შემდეგაც აიღო სასმისი და თქვა: ეს სასმისი არის ახალი აღთქმა ჩემს სისხლში; ეს ჰყავით ყოველთვის, როცა სვამთ ჩემს მოსახსენებლად."},"26":{"verse":26,"text":"ვინაიდან ყოველთვის, როცა ამ პურს ჭამთ და ამ სასმისს სვამთ, უფლის სიკვდილს იუწყებით მისსავ მოსვლამდე."},"27":{"verse":27,"text":"ამიტომ ვინც ამ პურს შეჭამს ან უფლის სასმისს შესვამს უღირსად, დამნაშავე იქნება უფლის სხეულისა და სისხლის წინაშე."},"28":{"verse":28,"text":"მაშ, გამოსცადოს კაცმა თავისი თავი და ისე ჭამოს ამ პურიდან და ამ სასმისისგან სვას."},"29":{"verse":29,"text":"რადგან ვინც უღირსად ჭამს და სვამს, თავისსავე განკითხვას ჭამს და სვამს, რაკიღა ვერ არჩევს უფლის სხეულს."},"30":{"verse":30,"text":"ამიტომ თქვენ შორის ბევრია უძლური, ბევრი - სნეული, და ბევრიც კვდება."},"31":{"verse":31,"text":"რადგანაც ჩვენს თავს რომ განვიკითხავდეთ, აღარ ვიქნებოდით განკითხულნი."},"32":{"verse":32,"text":"განკითხულნი კი უფლის მიერ განვისწავლებით, რათა ქვეყანასთან ერთად არ განვისაჯოთ."},"33":{"verse":33,"text":"ასე რომ, ძმანო, როცა სერობად შეიკრიბებით, ერთმანეთს დაელოდეთ."},"34":{"verse":34,"text":"ხოლო თუ ვინმეს შია, შინ ჭამოს, რათა განსაკითხავად არ შეიკრიბოთ. დანარჩენს კი, როცა მოვალ, მაშინ მოვაგვარებ."}},"meta":{"connection":"kaOrth","book_number":530,"chapter_number":11,"previous_chapter":{"connection":"kaOrth","book_number":530,"chapter":10},"next_chapter":{"connection":"kaOrth","book_number":530,"chapter":12}}}