{"chapter":{"1":{"verse":1,"text":"ერთ დღეს, როცა ხალხს ასწავლიდა ტაძარში და ახარებდა, მიადგნენ მღვდელმთავრები და მწიგნობრები უხუცესებთან ერთად."},"2":{"verse":2,"text":"და უთხრეს: გვითხარი რომელი ძალით იქმ ამას? ან ვინ მოგცა ეგ ძალა?"},"3":{"verse":3,"text":"მიუგო და უთხრა მათ: მეც ერთ რამეს გკითხავთ და მიპასუხეთ:"},"4":{"verse":4,"text":"ნათლისცემა იოანესი ზეციდან იყო თუ კაცთაგან?"},"5":{"verse":5,"text":"ხოლო ისინი ერთმანეთში ბჭობდნენ: თუ ვიტყვით - ზეციდანო, ის გვეტყვის, მაშინ რატომ არ ერწმუნეთ მას?"},"6":{"verse":6,"text":"ხოლო თუ ვიტყვით - კაცთაგანო, მთელი ხალხი ჩაგვქოლავს, ვინაიდან სწამთ, რომ იოანე წინასწარმეტყველი იყო."},"7":{"verse":7,"text":"და მიუგეს: არ ვიცით, საიდან."},"8":{"verse":8,"text":"ხოლო იესომ უთხრა მათ: მაშინ არც მე გეტყვით, რომელი ძალით ვიქმ ამას."},"9":{"verse":9,"text":"და უთხრა ხალხს ეს იგავი: ერთმა კაცმა ჩაყარა ვაზი და მისცა იგი მევენახეებს, თვითონ კი დიდი ხნით გაემგზავრა."},"10":{"verse":10,"text":"როდესაც დრომ მოაწია, მონა გაუგზავნა მევენახეებს, რათა მოსავალი ჩაებარებინათ მისთვის; მაგრამ მევენახეებმა სცემეს და ხელცარიელი გაისტუმრეს."},"11":{"verse":11,"text":"ახლა სხვა მსახური გაგზავნა; ხოლო მევენახეებმა ისიც სცემეს, შეურაცხყვეს და ხელცარიელი გაუშვეს."},"12":{"verse":12,"text":"და კვლავ გაგზავნა მესამეც; მათ კი დაჭრეს და გააგდეს იგი."},"13":{"verse":13,"text":"მაშინ ვენახის პატრონმა თქვა: რა ვქნა? მოდი, გავგზავნი ჩემს საყვარელ ძეს, იქნებ მისი რიდი მაინც დაიდონო."},"14":{"verse":14,"text":"მაგრამ როდესაც დაინახეს იგი, მევენახეებმა ბჭობა გამართეს და ერთმანეთს უთხრეს: აგერ მემკვიდრე; მოდი, მოვკლათ და ჩვენ დაგვრჩება მისი სამკვიდრო."},"15":{"verse":15,"text":"ვენახიდან გაიყვანეს და მოკლეს. მერედა, რას უზამს მათ ვენახის პატრონი?"},"16":{"verse":16,"text":"მოვა და დახოცავს ამ მევენახეებს, ხოლო ვენახს სხვებს მისცემს. და ამისმა მსმენელებმა თქვეს: ღმერთმა ნუ ქნას!"},"17":{"verse":17,"text":"იესომ კი შეხედა მათ და თქვა: რას ნიშნავს ეს წერილი: ქვა, რომელიც დაიწუნეს მშენებლებმა, კუთხის თავად დაიდვა?"},"18":{"verse":18,"text":"ყველა, ვინც ამ ქვაზე დაეცემა, დაიმტვრევა, ხოლო ვისაც ის დაეცემა, გასრესს."},"19":{"verse":19,"text":"მღვდელმთავრები და მწიგნობრები შეეცადნენ მაშინვე ხელი დაედოთ მისთვის, მაგრამ ხალხისა შეეშინდათ, ვინაიდან მიხვდნენ, რომ მათზე თქვა ეს იგავი."},"20":{"verse":20,"text":"და თვალყურის სადევნებლად მიუჩინეს ცბიერი მზირნი, რომლებსაც მართლებად მოჰქონდათ თავი, რათა სიტყვით დაეგოთ მახე, და ამრიგად, მმართველობისა და მთავრის ხელმწიფებისათვის მიეცათ იგი."},"21":{"verse":21,"text":"ჰკითხეს: მოძღვარო, ვიცით, რომ მართალს ამბობ და ასწავლი, და არ უყურებ სახეს კაცისას, არამედ სიმართლით გვასწავლი ღმრთის გზას;"},"22":{"verse":22,"text":"გვმართებს თუ არა ხარკი ვაძლიოთ კეისარს?"},"23":{"verse":23,"text":"ხოლო იესომ შეიცნო მათი მზაკვრობა და უთხრა:"},"24":{"verse":24,"text":"მაჩვენეთ დინარი: ვისია ეს ხატი და ეს წარწერა? მიუგეს: კეისრისა."},"25":{"verse":25,"text":"და უთხრა მათ: მაშ, მიაგეთ კეისარს კეისრისა, ხოლო ღმერთს - ღმრთისა."},"26":{"verse":26,"text":"ასე რომ, ვერ შესძლეს სიტყვის მახე დაეგოთ მისთვის ხალხის წინაშე და მისი პასუხით განცვიფრებულნი დადუმდნენ."},"27":{"verse":27,"text":"მიუახლოვდა რამდენიმე სადუკეველი, რომლებიც უარყოფდნენ მკვდრეთით აღდგომას, და ჰკითხეს:"},"28":{"verse":28,"text":"მოძღვარო, მოსემ დაგვიწერა: თუ ვინმეს მოუკვდება ძმა, რომელსაც ჰყავდა ცოლი, მაგრამ არ დარჩა შვილი, დაე, მისმა ძმამ მოიყვანოს მისი ცოლი, რათა აღუდგინოს თავის ძმას თესლი."},"29":{"verse":29,"text":"იყო შვიდი ძმა; პირველმა შეირთო ცოლი და უშვილოდ მოკვდა."},"30":{"verse":30,"text":"მოიყვანა მისი ცოლი მეორემ და ისიც უშვილოდ მოკვდა."},"31":{"verse":31,"text":"ასევე მესამემაც, ვიდრე მეშვიდემდე, და შვიდივე უშვილოდ გადაეგო."},"32":{"verse":32,"text":"ბოლოს კი ქალიც მოკვდა."},"33":{"verse":33,"text":"მერედა, აღდგომისას ამ შვიდთაგან ვისი ცოლი იქნება იგი? ვინაიდან შვიდივეს ცოლად ესვა."},"34":{"verse":34,"text":"იესომ პასუხად მიუგო მათ: ამ სოფლის მკვიდრნი ირთავენ ცოლს და თხოვდებიან;"},"35":{"verse":35,"text":"ხოლო საუკუნო ცხოვრებისა და მკვდრეთით აღდგომის ღირსად შერაცხილნი არც ცოლს ირთავენ და არც თხოვდებიან;"},"36":{"verse":36,"text":"თვით სიკვდილსაც კი ხელი არა აქვს მათთან, ვინაიდან ანგელოზთა სწორნი და ღმრთის ძენი, აღდგომის ძენი არიან."},"37":{"verse":37,"text":"ხოლო მკვდარნი რომ აღდგებიან, ეს მოსემაც გვაუწყა მაყვლოვანთან, რაკიღა აბრაამის ღმერთს, ისააკის ღმერთს და იაკობის ღმერთს უწოდებს უფალს."},"38":{"verse":38,"text":"ღმერთი მკვდრებისა კი არ არის, არამედ ცოცხლებისა, რადგანაც ყველა ცოცხალია მისთვის."},"39":{"verse":39,"text":"ზოგიერთმა მწიგნობარმა მიუგო და უთხრა: მოძღვარო, კარგად თქვი."},"40":{"verse":40,"text":"და უკვე ვეღარ ბედავდნენ, რაიმე ეკითხათ მისთვის."},"41":{"verse":41,"text":"უთხრა მათ: როგორ ამბობენ, რომ ქრისტე დავითის ძეა?"},"42":{"verse":42,"text":"ხოლო თვითონ დავითი ამბობს ფსალმუნთა წიგნში: უთხრა უფალმა ჩემს უფალს: დაჯექი ჩემ მარჯვნივ,"},"43":{"verse":43,"text":"ვიდრე ფერხთით დაგიმხობ შენს მტრებს."},"44":{"verse":44,"text":"ამრიგად, თუ დავითი უფალს უწოდებს მას, როგორღა ეკუთვნის ძედ?"},"45":{"verse":45,"text":"ხოლო როცა მთელი ხალხი უსმენდა, თავის მოწაფეებს უთხრა:"},"46":{"verse":46,"text":"ეკრძალეთ მწიგნობრებს, რომლებსაც ნებავთ გრძელი მოსასხამებით სიარული და უყვართ საკრებულოებში სალმის ძღვნა, სინაგოგებში - წინა რიგები და წვეულებებზე სუფრის თავში ჯდომა;"},"47":{"verse":47,"text":"რომლებიც ნთქამენ ქვრივთა სახლებს და თანაც პირმოთნედ ლოცულობენ დიდხანს. მით უფრო მძიმე იქნება მათი სასჯელი."}},"meta":{"connection":"kaOrth","book_number":490,"chapter_number":20,"previous_chapter":{"connection":"kaOrth","book_number":490,"chapter":19},"next_chapter":{"connection":"kaOrth","book_number":490,"chapter":21}}}