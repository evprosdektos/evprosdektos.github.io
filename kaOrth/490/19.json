{"chapter":{"1":{"verse":1,"text":"შევიდა იერიხონში და გაიარა ქალაქი."},"2":{"verse":2,"text":"და, აჰა, ერთ მდიდარ კაცს, სახელად ზაქეს, რომელიც იყო მებაჟეთა უფროსი,"},"3":{"verse":3,"text":"სურდა ეხილა იესო, რათა გაეგო, ვინ იყო, მაგრამ ხალხმრავლობის გამო ვერ მოჰკრა თვალი, ვინაიდან ტანმორჩილი იყო;"},"4":{"verse":4,"text":"წინიდან მოურბინა და ლეღვის ხეზე ავიდა მის დასანახად, ვინაიდან იქ უნდა გაევლო."},"5":{"verse":5,"text":"როცა იმ ადგილს გაუსწორდა, იესომ ზევით აიხედა, დაინახა იგი და უთხრა: ზაქე, ჩქარა ჩამოდი ძირს, ვინაიდან დღეს შენს სახლში უნდა ვიყო."},"6":{"verse":6,"text":"ისიც საჩქაროდ ჩამოვიდა და სიხარულით მიიღო იგი."},"7":{"verse":7,"text":"ხოლო ამის მხილველნი დრტვინავდნენ და ამბობდნენ: ცოდვილთან შევიდაო."},"8":{"verse":8,"text":"ადგა ზაქე და უთხრა უფალს: აჰა, უფალო, ჩემი ქონების ნახევარს მივცემ გლახაკთ, და თუ ვინმეს ცილი ვწამე, ოთხმაგად ვუზღავ."},"9":{"verse":9,"text":"უთხრა მას იესომ: დღეს მოევლინა ხსნა ამ სახლს, ვინაიდან ესეც ძეა აბრაამისა."},"10":{"verse":10,"text":"რადგან ძე კაცისა დაკარგულთა საძებნად და დასახსნელად მოვიდა."},"11":{"verse":11,"text":"ხოლო ისინი უსმენდნენ, და ერთი იგავიც მოაყოლა ამას, ვინაიდან იერუსალიმთან ახლოს იყო, და ეგონათ, ახლავე მოაწევს ღმრთის სასუფეველიო;"},"12":{"verse":12,"text":"ამიტომაც თქვა: ერთი კეთილშობილი კაცი შორეულ ქვეყანაში გაემგზავრა, რათა მეფობა მიეღო და უკანვე დაბრუნებულიყო."},"13":{"verse":13,"text":"დაუძახა თავის ათ მონას, ათი მნა მისცა და უთხრა მათ: ჩემს დაბრუნებამდე ამით ივაჭრეთო."},"14":{"verse":14,"text":"მაგრამ მოქალაქეებს სძულდათ იგი, ელჩები დაადევნეს კვალდაკვალ და დააბარეს: არ გვინდა, რომ ეგ მეფობდეს ჩვენზე."},"15":{"verse":15,"text":"როცა მეფობა მიიღო და უკან დაბრუნდა, ბრძანა ის მონები მიეგვარათ, რომლებსაც ვერცხლი მისცა, რათა გაეგო, ვინ როგორ მოიხმარა იგი."},"16":{"verse":16,"text":"მოვიდა პირველი და თქვა: ბატონო, შენმა მნამ ათი მნა მოიგო."},"17":{"verse":17,"text":"უთხრა მას: კარგი, კეთილო მონავ; რაკი მცირედში სანდო იყავი, ათი ქალაქის მმართველობას მოგანდობ შენ."},"18":{"verse":18,"text":"მოვიდა მეორე და თქვა: ბატონო, შენმა მნამ ხუთი მნა მოიგო."},"19":{"verse":19,"text":"და უთხრა მასაც: ხოლო შენ ხუთ ქალაქს მოგანდობ."},"20":{"verse":20,"text":"მოვიდა მესამე და თქვა: ბატონო, აჰა, შენი მნა, რომელსაც ხელსახოცში გამოკრულს ვინახავდი,"},"21":{"verse":21,"text":"რადგანაც მეშინოდა შენი, რაკიღა ვიცოდი, რომ სასტიკი კაცი ხარ: იღებ, რაც არ დაგიდევს, და მოიმკი, რაც არ დაგითესავს."},"22":{"verse":22,"text":"უთხრა მას: შენივე პირით განგიკითხავ, უკეთურო მონავ! იცოდი, რომ სასტიკი კაცი ვარ: ვიღებ, რაც არ დამიდევს, და ვიმკი, რაც არ დამითესავს."},"23":{"verse":23,"text":"მერედა, რატომ ვაჭრებს არ მიეცი ჩემი ვერცხლი, რათა დაბრუნებულს მიმეღო ჩემი სესხი მონაგებითურთ?"},"24":{"verse":24,"text":"და უთხრა მის წინაშე მდგომთ: წაართვით მნა და მიეცით ათი მნის მქონეს."},"25":{"verse":25,"text":"მათ უთხრეს: ბატონო, მას ხომ ათი მნა აქვს."},"26":{"verse":26,"text":"გეუბნებით, რომ ყველა მქონეს მიეცემა, ხოლო არმქონეს წაერთმევა ისიც, რაცა აქვს."},"27":{"verse":27,"text":"ხოლო ეს ჩემი მტრები, რომლებსაც არ უნდოდათ, რომ მათი მეფე ვყოფილიყავი, აქ მომგვარეთ და ჩემ წინაშე დახოცეთ."},"28":{"verse":28,"text":"ეს თქვა და დაადგა იერუსალიმისაკენ მიმავალ გზას."},"29":{"verse":29,"text":"როდესაც მიუახლოვდნენ ბეთბაგეს და ბეთანიას, რომელსაც ჰქვია ზეთისხილის მთა, გაგზავნა ორი მოწაფე,"},"30":{"verse":30,"text":"და უთხრა მათ: წადით თქვენ პირდაპირ მდებარე სოფელში და მასში შესვლისთანავე დაინახავთ დაბმულ ჩოჩორს, რომელზედაც ჯერ კაცი არ მჯდარა; ახსენით და აქ მომიყვანეთ."},"31":{"verse":31,"text":"ხოლო თუ ვინმე გკითხავთ, რატომ ხსნითო, ასე მიუგეთ: უფალს სჭირდება-თქო."},"32":{"verse":32,"text":"წარგზავნილები წავიდნენ და ნახეს, როგორც მან უთხრა."},"33":{"verse":33,"text":"ჩოჩორს რომ ხსნიდნენ, მისმა პატრონებმა ჰკითხეს: რატომ ხსნით ჩოჩორს?"},"34":{"verse":34,"text":"ხოლო მათ უთხრეს: იმიტომ, რომ უფალს სჭირდებაო."},"35":{"verse":35,"text":"მიჰგვარეს იგი იესოს, ზურგზე დაუფინეს სამოსი და ზედ შესვეს იგი."},"36":{"verse":36,"text":"ხოლო როდესაც დაიძრა, გზაზე უფენდნენ თავიანთ სამოსს."},"37":{"verse":37,"text":"როდესაც მიადგა ზეთისხილის მთის დაღმართს, მოწაფეთა მთელმა სიმრავლემ სიხარულით დაიწყო ღმერთის ხმამაღლა დიდება ყველა იმ სასწაულის გამო, რაც კი ეხილათ."},"38":{"verse":38,"text":"ასე ამბობდნენ: კურთხეულია მეუფე, მომავალი უფლის სახელით! მშვიდობა ზეცას და დიდება მაღალთა შინა!"},"39":{"verse":39,"text":"ზოგიერთმა ფარისეველმა ხალხიდან უთხრა მას: მოძღვარო, შერისხე შენი მოწაფეები."},"40":{"verse":40,"text":"ხოლო იესომ მიუგო: გეუბნებით: ესენი რომ დადუმდნენ, ქვები დაიწყებენ ღაღადს."},"41":{"verse":41,"text":"როდესაც მიუახლოვდა და დაინახა ქალაქი, ატირდა მის გამო,"},"42":{"verse":42,"text":"და თქვა: დღევანდელ დღეს მაინც გცოდნოდა, რა მოგანიჭებს მშვიდობას! მაგრამ ამჟამად დაფარულია ეს შენს თვალთაგან."},"43":{"verse":43,"text":"ვინაიდან მოგივლენ დღენი, როცა მტრები თხრილს შემოგავლებენ გარშემო, შემოგერტყმიან და შეგავიწროებენ ყოველი მხრიდან;"},"44":{"verse":44,"text":"მიწასთან გაგასწორებენ და შენს შვილებს მუსრს გაავლებენ შენში, და ქვას ქვაზე აღარ დატოვებენ შენში, ვინაიდან ვერ შეიცან შენი მოხილვის ჟამი."},"45":{"verse":45,"text":"შევიდა ტაძარში და დაიწყო მყიდველ-გამყიდველთა გამოყრა."},"46":{"verse":46,"text":"და უთხრა მათ: დაწერილია: ჩემი სახლი ლოცვის სახლია, თქვენ კი ყაჩაღთა ბუნაგად გიქცევიათ იგი."},"47":{"verse":47,"text":"იყო იქ და ყოველდღე ასწავლიდა ტაძარში; ხოლო მღვდელმთავრებს, მწიგნობრებს და ერისმთავრებს მისი დაღუპვა სურდათ;"},"48":{"verse":48,"text":"მაგრამ ვერაფერს უხერხებდნენ, ვინაიდან მთელი ხალხი მონუსხულივით უსმენდა მას."}},"meta":{"connection":"kaOrth","book_number":490,"chapter_number":19,"previous_chapter":{"connection":"kaOrth","book_number":490,"chapter":18},"next_chapter":{"connection":"kaOrth","book_number":490,"chapter":20}}}