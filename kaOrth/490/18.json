{"chapter":{"1":{"verse":1,"text":"უთხრა მათ ერთი იგავიც იმისათვის, რომ ყოველთვის უნდა ლოცულობდნენ და არასოდეს მობეზრდეთ ლოცვა:"},"2":{"verse":2,"text":"იყო ერთ ქალაქში ერთი მსაჯული, რომელსაც არ ეშინოდა ღმრთისა და არც კაცისა რცხვენოდა."},"3":{"verse":3,"text":"იმავე ქალაქში ცხოვრობდა ერთი ქვრივი ქალი; მიდიოდა მასთან და სთხოვდა: ჩემი მომჩივნისაგან დამიცავიო."},"4":{"verse":4,"text":"დიდხანს არ თანხმდებოდა. ბოლოს კი გულში თქვა: თუმცა არც ღმრთის შიში მაქვს და არც კაცისა მრცხვენია,"},"5":{"verse":5,"text":"მაგრამ, რაკი ეს ქვრივი მოსვენებას არ მაძლევს, დავიცავ, რათა აქ აღარ მოვიდეს და მომასვენოს."},"6":{"verse":6,"text":"თქვა უფალმა: გესმით, რას ამბობს უსამართლო მსაჯული?"},"7":{"verse":7,"text":"განა ღმერთი არ დაიცავს თავის რჩეულთ, დღედაღამ რომ შეჰღაღადებენ, და დიდსულოვანი არ იქნება მათ მიმართ?"},"8":{"verse":8,"text":"გეუბნებით: მალე დაიცავს მათ. მაგრამ ძე კაცისა, როდესაც მოვა, ჰპოვებს კი რწმენას ამ ქვეყნად?"},"9":{"verse":9,"text":"ერთი ასეთი იგავიც უთხრა ზოგიერთს, რომლებსაც სწამდათ, მართალნი ვართო და სხვებს კი არად აგდებდნენ:"},"10":{"verse":10,"text":"ორი კაცი შევიდა ტაძარში სალოცავად: ერთი ფარისეველი და ერთიც მებაჟე."},"11":{"verse":11,"text":"ფარისეველი დადგა და ასე ლოცულობდა გულში: ღმერთო, გმადლობ, რადგან არა ვარ, სხვა კაცთა მსგავსად, მტაცებელი, უსამართლო, მემრუშე, და არც ამ მებაჟეს ვგავარ."},"12":{"verse":12,"text":"ორჯერ ვმარხულობ კვირაში, და ვიხდი მეათედს იმისას, რასაც ვიხვეჭ."},"13":{"verse":13,"text":"ხოლო მოშორებით მდგარი მებაჟე იმასაც კი ვერ ბედავდა, რომ ზეცად აღეპყრო თვალნი, არამედ მკერდში იცემდა მჯიღს და ამბობდა: ღმერთო, მილხინე მე, ცოდვილს."},"14":{"verse":14,"text":"გეუბნებით: სახლში ეს უფრო გამართლებული დაბრუნდა, ვიდრე ის. რადგან ყველა, ვინც აიმაღლებს თავის თავს, დამდაბლდება, და ვინც დაიმდაბლებს თავის თავს, ამაღლდება."},"15":{"verse":15,"text":"მიჰგვარეს ბავშვები, რომ შეხებოდა მათ, ხოლო ამის შემყურე მოწაფეები ნებას არ რთავდნენ."},"16":{"verse":16,"text":"მაგრამ იესომ მიიხმო ისინი და თქვა: მოუშვით ბავშვები და ნუ უშლით ჩემთან მოსვლას, ვინაიდან მათნაირებისაა ღმრთის სასუფეველი."},"17":{"verse":17,"text":"ჭეშმარიტად გეუბნებით თქვენ: ვინც ბავშვივით არ მიიღებს ღმრთის სასუფეველს, ვერ შევა მასში."},"18":{"verse":18,"text":"ჰკითხა მას ერთმა მთავართაგანმა: კეთილო მოძღვარო, რა უნდა ვქნა, რომ დავიმკვიდრო საუკუნო სიცოცხლე?"},"19":{"verse":19,"text":"იესომ მიუგო: რატომ მიწოდებ კეთილს? არავინაა კეთილი, გარდა ერთის - ღმერთისა."},"20":{"verse":20,"text":"იცი მცნებანი: არა იმრუშო; არა კაც-ჰკლა; არა იპარო; არა ცილი სწამო; პატივი ეცი მამას შენსას და დედას?"},"21":{"verse":21,"text":"ხოლო მან თქვა: ეს ყოველივე დამიცავს ჩემი სიყრმითგან."},"22":{"verse":22,"text":"ეს რომ გაიგონა, იესომ უთხრა მას: ერთიღა გაკლია: გაყიდე ყველაფერი, რაც გაბადია, მიეცი გლახაკთ და გექნება საუნჯე ცაში; მერე მოდი და გამომყევ მე."},"23":{"verse":23,"text":"ხოლო ის დამწუხრდა ამის გაგონებისას, რადგანაც ძალიან მდიდარი იყო."},"24":{"verse":24,"text":"დამწუხრებული რომ დაინახა, იესომ თქვა: რა ძნელია მდიდართათვის ღმრთის სასუფეველში შესვლა."},"25":{"verse":25,"text":"ვინაიდან აქლემი უფრო ადვილად გაძვრება ნემსის ყუნწში, ვიდრე მდიდარი შევა ღმრთის სასუფეველში."},"26":{"verse":26,"text":"ამის გამგონეთ თქვეს: კი მაგრამ, ვინღა ცხონდება?"},"27":{"verse":27,"text":"ხოლო მან თქვა: კაცთათვის შეუძლებელი შესაძლებელია ღმერთისთვის."},"28":{"verse":28,"text":"და უთხრა პეტრემ: აი, ჩვენ მივატოვეთ ყველაფერი და გამოგყევით."},"29":{"verse":29,"text":"ხოლო იესომ მიუგო: ჭეშმარიტად გეუბნებით თქვენ: არ არის კაცი, რომელმაც მიატოვოს სახლი, გინდა ძმები, გინდა ცოლი, გინდა შვილები ღმრთის სასუფევლის გულისთვის,"},"30":{"verse":30,"text":"და ახლავე არ მიიღოს გაცილებით მეტი, ხოლო მომავალში - საუკუნო სიცოცხლე."},"31":{"verse":31,"text":"წაიყვანა თორმეტი მოწაფე და უთხრა მათ: აჰა, ავდივართ იერუსალიმს და აღსრულდება ყველაფერი, რაც დაწერილა წინასწარმეტყველთა მიერ კაცის ძისათვის;"},"32":{"verse":32,"text":"ვინაიდან მისცემენ წარმართთ და შეურაცხყოფენ, აგინებენ, აფურთხებენ,"},"33":{"verse":33,"text":"სცემენ და მოკლავენ მას, მესამე დღეს კი აღდგება იგი."},"34":{"verse":34,"text":"მაგრამ ისინი ვერაფერს მიხვდნენ: დაფარული იყო მათთვის ეს სიტყვა და ვერ გაიგეს ნათქვამი."},"35":{"verse":35,"text":"ხოლო როდესაც იერიხონს მიუახლოვდა, ერთი ბრმა იჯდა გზის პირას და მოწყალებას ითხოვდა."},"36":{"verse":36,"text":"ხალხის ხმა რომ შემოესმა, იკითხა: რა ამბავია?"},"37":{"verse":37,"text":"უთხრეს, იესო ნაზარეველი მოდისო."},"38":{"verse":38,"text":"მაშინ შეღაღადა და თქვა: იესო, დავითის ძეო, შემიწყალე მე:"},"39":{"verse":39,"text":"წინ მიმავალნი უბრძანებდნენ, დაჩუმდიო, მაგრამ ის უფრო ხმამაღლა ღაღადებდა: დავითის ძეო, შემიწყალე მე!"},"40":{"verse":40,"text":"იესო შეჩერდა და ბრძანა, აქ მომგვარეთო; როცა მიუახლოვდა, ჰკითხა:"},"41":{"verse":41,"text":"რას მოითხოვ ჩემგან? ხოლო მან მიუგო: თვალის ახელას, უფალო!"},"42":{"verse":42,"text":"იესომ უთხრა: გაახილე თვალი, შენმა რწმენამ გადაგარჩინა."},"43":{"verse":43,"text":"მაშინვე აეხილა თვალი, თან გაჰყვა მას და ადიდებდა ღმერთს. მაშინ ამის მხილველმა მთელმა ხალხმაც ადიდა ღმერთი."}},"meta":{"connection":"kaOrth","book_number":490,"chapter_number":18,"previous_chapter":{"connection":"kaOrth","book_number":490,"chapter":17},"next_chapter":{"connection":"kaOrth","book_number":490,"chapter":19}}}