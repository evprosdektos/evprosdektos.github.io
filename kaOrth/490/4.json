{"chapter":{"1":{"verse":1,"text":"სულით წმიდით აღვსილი იესო გამობრუნდა იორდანედან, და სულის მიერ გაყვანილ იქნა უდაბნოში."},"2":{"verse":2,"text":"ორმოცი დღის განმავლობაში გამოიცდებოდა ეშმაკის მიერ და არაფერი უჭამია იმ დღეებში; ხოლო მათი გასრულების შემდეგ მოშივდა."},"3":{"verse":3,"text":"და უთხრა მას ეშმაკმა: თუ ძე ხარ ღმრთისა, უთხარი ამ ქვას, რომ პურად იქცეს."},"4":{"verse":4,"text":"ხოლო იესომ მიუგო და უთხრა მას: არა მხოლოდ პურით იცოცხლებს კაცი, არამედ ღმერთის ყოველი სიტყვით."},"5":{"verse":5,"text":"აიყვანა იგი ეშმაკმა მაღალ მთაზე და უჩვენა სამყაროს ყველა სამეფო დროის ერთ წამში."},"6":{"verse":6,"text":"და უთხრა მას ეშმაკმა: მოგცემ შენ ყოველივე ამის ხელმწიფებას და დიდებას, ვინაიდან მე მაქვს მოცემული, და ვისაც მინდა, მას მივცემ."},"7":{"verse":7,"text":"თუ დაემხობი და თაყვანს მცემ მე, ყოველივე ეს შენი იქნება."},"8":{"verse":8,"text":"მიუგო იესომ და უთხრა მას: გამშორდი, სატანა, რადგანაც დაწერილია: უფალს ღმერთს შენსას თაყვანი ეცი და მხოლოდ მას ემსახურე."},"9":{"verse":9,"text":"მიიყვანა იერუსალიმში, დააყენა ტაძრის ქიმზე და უთხრა: თუ ძე ხარ ღმრთისა, გადავარდი აქედან,"},"10":{"verse":10,"text":"ვინაიდან დაწერილია: თავისი ანგელოზებისათვის უბრძანებია შენი დაცვა,"},"11":{"verse":11,"text":"და აგიტაცებენ ხელში, რათა არსად წამოჰკრა ქვას ფეხი შენი."},"12":{"verse":12,"text":"მიუგო იესომ და უთხრა მას: ნათქვამია: არ გამოსცადო უფალი ღმერთი შენი."},"13":{"verse":13,"text":"ყველა გამოცდა რომ დაამთავრა, ეშმაკი დრომდე გაშორდა მას."},"14":{"verse":14,"text":"დაბრუნდა იესო სულის ძალით გალილეაში; და მოედო მისი ამბავი მთელ არე-მარეს."},"15":{"verse":15,"text":"და ასწავლიდა მათს სინაგოგებში, განდიდებული ყველას მიერ."},"16":{"verse":16,"text":"მივიდა ნაზარეთს, სადაც აღზრდილიყო, და როგორც სჩვეოდა, შაბათ დღეს შევიდა მათს სინაგოგაში და წასაკითხად დადგა."},"17":{"verse":17,"text":"მიაწოდეს ესაია წინასწარმეტყველის წიგნი: გადაშალა წიგნი და იპოვა ადგილი. სადაც ეწერა:"},"18":{"verse":18,"text":"სული უფლისა ჩემზე, რომლისთვისაც მცხო და მომავლინა გლახაკთა მახარებლად და გულით შემუსვრილთა მკურნალად,"},"19":{"verse":19,"text":"ტყვეთათვის განთავისუფლების მაუწყებლად, ბრმათა თვალის ამხელად, ტანჯულთა განსატევებლად და უფლის კეთილსასურველი წლის მქადაგებლად."},"20":{"verse":20,"text":"დახურა წიგნი, მისცა მსახურს და დაჯდა. მთელი სინაგოგა მისჩერებოდა მას."},"21":{"verse":21,"text":"და დაუწყო ლაპარაკი მათ: დღეს აღსრულდა ეს წერილი, თქვენ რომ მოისმინეთ."},"22":{"verse":22,"text":"ყველანი ემოწმებოდნენ, უკვირდათ სიტყვა მადლისა, მისი პირით გამომავალი, და ამბობდნენ: განა იოსების ძე არ არისო?"},"23":{"verse":23,"text":"და უთხრა მათ: ცხადია, თქვენ მეტყვით ანდაზას: მკურნალო, განიკურნე შენი თავი: აქაც, შენს მამულშიც მოახდინე, რაც მოგიხდენია კაპერნაუმში, როგორც გავიგეთ."},"24":{"verse":24,"text":"მან თქვა: ჭეშმარიტად გეუბნებით თქვენ: არც ერთი წინასწარმეტყველი არ შეუწყნარებიათ თავის მამულში."},"25":{"verse":25,"text":"ჭეშმარიტად გეუბნებით თქვენ: ბევრი ქვრივი იყო ელიას დროს ისრაელში, როცა სამ წელსა და ექვს თვეს დაიხშო ცა, და იყო დიდი შიმშილობა მთელ ქვეყანაში."},"26":{"verse":26,"text":"მაგრამ არავის მოვლინებია ელია, გარდა ერთი ქვრივი ქალისა სიდონის სარეპტაში."},"27":{"verse":27,"text":"მრავალი კეთროვანი იყო წინასწარმეტყველ ელისეს დროს ისრაელში, მაგრამ არც ერთი არ განწმენდილა, ნეემან სირიელის გარდა."},"28":{"verse":28,"text":"ამის მოსმენისას რისხვით აღივსო ყველა, ვინც იყო სინაგოგაში."},"29":{"verse":29,"text":"ადგნენ და ქალაქიდან გააძევეს იგი; აიყვანეს მთის თხემზე, რომელზედაც გაშენებული იყო მათი ქალაქი, რათა გადაეგდოთ."},"30":{"verse":30,"text":"მაგრამ მან მათ შორის გაიარა და წავიდა."},"31":{"verse":31,"text":"ჩავიდა კაპერნაუმს, გალილეის ქალაქში, და შაბათობით ასწავლიდა მათ."},"32":{"verse":32,"text":"უკვირდათ მისი მოძღვრება, ვინაიდან ძალმოსილებით იტყოდა სიტყვას."},"33":{"verse":33,"text":"და იყო სინაგოგაში უწმინდური სულით შეპყრობილი კაცი, რომელმაც ხმამაღლა შეჰყვირა და თქვა:"},"34":{"verse":34,"text":"ეჰა, რა ხელი გაქვს ჩვენთან, იესო ნაზარეველო? ჩვენს დასაღუპად მოსულხარ: გიცნობ, ვინცა ხარ, ღმერთის წმიდაო."},"35":{"verse":35,"text":"მაგრამ შერისხა იგი იესომ და თქვა: ხმა გაკმინდე და გამოდი მაგისგან. და დასცა იგი შუა სინაგოგაში უწმინდურმა სულმა, და ხმამაღლა ყვირილით გამოვიდა მისგან, ისე რომ არაფერი უვნია მისთვის."},"36":{"verse":36,"text":"შეძრწუნდა ყველა, და ერთმანეთს ეუბნებოდნენ: რა არის ეს სიტყვა, რომ ხელმწიფებითა და ძალმოსილებით უწმინდურ სულებსაც უბრძანებს და ისინიც გამოდიან?"},"37":{"verse":37,"text":"და მოედო მისი ამბავი მთელ არე-მარეს."},"38":{"verse":38,"text":"გამოვიდა სინაგოგიდან და შევიდა სიმონის სახლში. ხოლო სიმონის სიდედრი საშინელ ცხელებას შეეპყრო; და სთხოვეს მისთვის."},"39":{"verse":39,"text":"თავს დაადგა, შერისხა ცხელება, და მანაც დაუტევა იგი; მყისვე წამოდგა და ემსახურებოდა მათ."},"40":{"verse":40,"text":"ხოლო მზის ჩასვლისას ყველამ, ვისაც სხვადასხვა სენით სნეული ჰყავდა, მიჰგვარა ისინი მას; მანაც სათითაოდ დაადო ხელი და განკურნა ისინი."},"41":{"verse":41,"text":"მრავალთაგან გამოვიდნენ ეშმაკნი, ღაღადებდნენ და ამბობდნენ: შენა ხარ ქრისტე, ძე ღმრთისა; და უკრძალავდა მათ ლაპარაკს, რადგან იცოდნენ, რომ ის არის ქრისტე."},"42":{"verse":42,"text":"როცა გათენდა, წამოვიდა იქიდან და უდაბურ ადგილას მივიდა; ხალხი კი ეძებდა, მივიდნენ და აკავებდნენ, რომ არ დაეტოვებინა ისინი."},"43":{"verse":43,"text":"მაგრამ იესომ უთხრა მათ: სხვა ქალაქებსაც ხომ უნდა ვახარო ღმრთის სასუფეველი, რადგან ამისთვის ვარ მოვლინებული."},"44":{"verse":44,"text":"და ქადაგებდა გალილეის სინაგოგებში."}},"meta":{"connection":"kaOrth","book_number":490,"chapter_number":4,"previous_chapter":{"connection":"kaOrth","book_number":490,"chapter":3},"next_chapter":{"connection":"kaOrth","book_number":490,"chapter":5}}}