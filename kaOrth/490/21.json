{"chapter":{"1":{"verse":1,"text":"გაიხედა და დაინახა მდიდრები, შესაწირავს რომ ყრიდნენ საგანძურში."},"2":{"verse":2,"text":"დაინახა ერთი საწყალი ქვრივიც, რომელმაც ორი ლეპტა ჩააგდო შიგ,"},"3":{"verse":3,"text":"და თქვა: ჭეშმარიტად გეუბნებით თქვენ, რომ ამ საწყალმა ქვრივმა ყველაზე მეტი ჩააგდო;"},"4":{"verse":4,"text":"ვინაიდან ყველამ ჩააგდო ის, რაც ზედმეტი ჰქონდა, ხოლო მან თავისი სისაწყლით ჩააგდო მთელი თავისი საბადებელი."},"5":{"verse":5,"text":"როდესაც ზოგიერთები ამბობდნენ ტაძარზე, პატიოსანი თვლებითა და შესაწირავებით შემკულიაო, მან თქვა:"},"6":{"verse":6,"text":"მოვლენ დღენი, როცა ყოველივე ამისაგან, რასაც ხედავთ, ქვა ქვაზედაც აღარ დარჩება, არამედ ყველაფერი დაინგრევა."},"7":{"verse":7,"text":"ჰკითხეს: მოძღვარო, როდის მოხდება ეს? ან რა იქნება ნიშანი იმისა, რომ ეს უნდა მოხდეს?"},"8":{"verse":8,"text":"ხოლო მან თქვა: ფხიზლად იყავით, რათა არ შეცდეთ; ვინაიდან მრავალნი მოვლენ ჩემი სახელით, და იტყვიან: მე ვარ; და: მოახლოვდა ჟამი; ნუ შეუდგებით მათ კვალს."},"9":{"verse":9,"text":"როდესაც გაიგებთ ომებისა და აშლილობების ამბავს, ნუ შეძრწუნდებით, ვინაიდან ჯერ ეს უნდა მოხდეს, მაგრამ მაშინვე როდი დადგება აღსასრული."},"10":{"verse":10,"text":"მაშინ უთხრა მათ: აღდგება ხალხი ხალხის წინააღმდეგ და სამეფო სამეფოს წინააღმდეგ;"},"11":{"verse":11,"text":"და იქნება დიდი მიწისძვრანი, აქა-იქ - შიმშილობა და ჟამიანობა, საშინელებანი და დიადი სასწაულნი ზეცით."},"12":{"verse":12,"text":"უწინარეს ყოვლისა კი ხელს დაგადებენ და დევნას დაგიწყებენ, სინაგოგებსა და საპყრობილეებს მიგცემენ, და მიგიყვანენ მეფეებისა და მთავრების წინაშე ჩემი სახელის გამო."},"13":{"verse":13,"text":"და ეს იქნება თქვენს სამოწმებლად."},"14":{"verse":14,"text":"მაშ, გულს ჩაიბეჭდეთ, რომ წინასწარ არ იზრუნებთ, რითი იმართლოთ თავი."},"15":{"verse":15,"text":"ვინაიდან მე მოგცემთ სიტყვას და სიბრძნეს, რომელსაც წინ ვეღარ აღუდგება და ვერც შეეპასუხება ვერც ერთი თქვენი მოპირისპირე."},"16":{"verse":16,"text":"გაგცემენ მშობლებიც და ძმებიც, ნათესავებიც და მეგობრებიც, ხოლო ზოგიერთ თქვენგანს მოკლავენ."},"17":{"verse":17,"text":"და მოგიძულებთ ყველა ჩემი სახელის გამო."},"18":{"verse":18,"text":"მაგრამ თქვენი თავიდან ერთი ბეწვიც არ დაიკარგება."},"19":{"verse":19,"text":"მოთმინებით მოიპოვეთ თქვენი სული."},"20":{"verse":20,"text":"ხოლო როდესაც იხილავთ ლაშქრით გარშემორტყმულ იერუსალიმს, იცოდეთ, რომ მოახლოვდა მისი მოოხრების ჟამი."},"21":{"verse":21,"text":"მაშინ იუდეას მყოფნი მთებში გაიქცნენ, ვინც მის შუაგულშია, გადაიხვეწოს და ველად მყოფნი ნუ შევლენ მასში."},"22":{"verse":22,"text":"ვინაიდან ესენი არიან შურისგების დღენი, რათა აღსრულდეს მთელი წერილი."},"23":{"verse":23,"text":"ვაი ფეხმძიმეთ და მეძუძურთ იმ დღეებში, ვინაიდან მოიწევა მაშინ დიდი ჭირი ამ ქვეყნად და რისხვა ამ ხალხის თავზე."},"24":{"verse":24,"text":"დაეცემიან მახვილის პირით, ტყვედ წაისხმებიან ყველა ქვეყანაში და იერუსალიმი გადაიქელება წარმართთა მიერ, ვიდრე არ აღსრულდება წარმართთა ჟამი."},"25":{"verse":25,"text":"და იქნება ნიშები მზეზე, მთვარესა და ვარსკვლავეთში, ხოლო მიწაზე - ზღვის ღრიალითა და ტალღების ზათქით შეძრწუნებული ხალხების ურვა."},"26":{"verse":26,"text":"შიშით გახევდებიან კაცნი, სამყაროს თავზე მოწევნადი უბედურების მოლოდინში, ვინაიდან შეიძვრიან ციური ძალნი."},"27":{"verse":27,"text":"მაშინ იხილავენ ძეს კაცისას, ღრუბლით მომავალს დიადი ძალითა და დიდებით."},"28":{"verse":28,"text":"ხოლო როცა დაიწყება ყოველივე ამის ახდენა, აღიმართეთ და მაღლა ასწიეთ თავი, ვინაიდან ახლოვდება თქვენი გამოხსნა."},"29":{"verse":29,"text":"და უთხრა მათ იგავი: შეხედეთ ლეღვს და ყველა სხვა ხესაც:"},"30":{"verse":30,"text":"როცა ფოთლები გამოაქვთ, შეხედავთ და იცით, რომ უკვე ახლოა ზაფხული."},"31":{"verse":31,"text":"ასევე თქვენც, როცა იხილავთ, რომ ყოველივე ეს ხდება, იცოდეთ, რომ ახლოა ღმრთის სასუფეველი."},"32":{"verse":32,"text":"ჭეშმარიტად გეუბნებით თქვენ: არ გადავა ეს მოდგმა, ვიდრე ყოველივე არ აღსრულდება."},"33":{"verse":33,"text":"ცა და მიწა გადავლენ, ხოლო ჩემი სიტყვები არ გადავლენ."},"34":{"verse":34,"text":"ფრთხილად იყავით, რათა არ დამძიმდეს თქვენი გული განცხრომით, სიმთვრალითა და ამქვეყნიური საზრუნავით, და ანაზდეულად არ გიწიოთ იმ დღემ."},"35":{"verse":35,"text":"რადგანაც მახესავით დაეცემა მთელი დედამიწის მკვიდრთ."},"36":{"verse":36,"text":"მაშ, იფხიზლეთ და ილოცეთ მარადჟამ, რათა შეგეძლოთ თავი დააღწიოთ ყველაფერს, რაც მოიწევა, და კაცის ძის წინაშე წარსდგეთ."},"37":{"verse":37,"text":"დღისით ტაძარში ასწავლიდა, ხოლო შემდეგ გამოდიოდა და ღამეს ათევდა მთაზე, რომელსაც ეწოდება ზეთისხილისა."},"38":{"verse":38,"text":"და მთელი ხალხი დილაუთენია მიეშურებოდა მისკენ, ტაძარში, რათა მოესმინა მისთვის."}},"meta":{"connection":"kaOrth","book_number":490,"chapter_number":21,"previous_chapter":{"connection":"kaOrth","book_number":490,"chapter":20},"next_chapter":{"connection":"kaOrth","book_number":490,"chapter":22}}}