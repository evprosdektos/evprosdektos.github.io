{"chapter":{"1":{"verse":1,"text":"ამ დღეებში გამოქვეყნდა კეისარ ავგუსტუსის ბრძანება, აღწერა ჩაეტარებინათ მთელ ქვეყანაში."},"2":{"verse":2,"text":"ეს იყო პირველი აღწერა სირიაში კვირინუსის გამგებლობისას."},"3":{"verse":3,"text":"და ყველამ თავ-თავის ქალაქს მიაშურა ჩასაწერად."},"4":{"verse":4,"text":"წავიდა იოსებიც გალილეიდან, ქალაქ ნაზარეთიდან, იუდეაში, დავითის ქალაქში, რომელსაც ჰქვია ბეთლემი, ვინაიდან დავითის სახლისა და გვარისა იყო,"},"5":{"verse":5,"text":"რათა ჩაწერილიყო მარიამთან, თავის დანიშნულთან ერთად, რომელიც ფეხმძიმედ იყო."},"6":{"verse":6,"text":"და იქ ყოფნისას მოაწია მისი მშობიარობის ჟამმა."},"7":{"verse":7,"text":"და შობა ძე, თავისი პირმშო, ჩვრებში შეახვია და ბაგაში ჩააწვინა, ვინაიდან ფუნდუკში ადგილი არ იყო მათთვის."},"8":{"verse":8,"text":"იყვნენ იმ მხარეში მწყემსები, რომლებიც ველად იდგნენ და თავიანთ ფარას დარაჯობდნენ ღამით."},"9":{"verse":9,"text":"და აჰა, უფლის ანგელოზი წარუდგა მათ, გამოუბრწყინდათ დიდება უფლისა და შეშინდნენ დიდი შიშით."},"10":{"verse":10,"text":"ანგელოზმა უთხრა მათ: ნუ გეშინიათ; აჰა, მე გახარებთ დიად სიხარულს, რომლითაც იხარებს მთელი ხალხი."},"11":{"verse":11,"text":"რადგან დღეს დავითის ქალაქში დაიბადა თქვენი მაცხოვარი, რომელიც არის ქრისტე უფალი."},"12":{"verse":12,"text":"და აი, თქვენი ნიშანი: იპოვით ყრმას შეხვეულს და მწოლარეს ბაგაში."},"13":{"verse":13,"text":"ანაზდად გაჩნდა ანგელოზთა ციურ მოლაშქრეთა სიმრავლე, ადიდებდნენ ღმერთს და ამბობდნენ:"},"14":{"verse":14,"text":"დიდება მაღალთა შინა ღმერთს, მშვიდობა ქვეყნად და სათნოება კაცთა შორის."},"15":{"verse":15,"text":"და როცა ანგელოზები ზეცად ამაღლდნენ, მწყემსებმა უთხრეს ერთმანეთს: წავიდეთ ბეთლემს და ვნახოთ, რა მოხდა, როგორც გვაუწყა უფალმა."},"16":{"verse":16,"text":"სასწრაფოდ მივიდნენ და იხილეს მარიამი, იოსები და ბაგაში მწოლარე ყრმა."},"17":{"verse":17,"text":"და ხილვისთანავე გაანდეს სიტყვა, ყრმისთვის რომ ეუწყა მათ."},"18":{"verse":18,"text":"და ყველა მსმენელს უკვირდა მწყემსების ნაამბობი."},"19":{"verse":19,"text":"ხოლო მარიამი იმახსოვრებდა თითოეულ მათს სიტყვას და გულში იმარხავდა."},"20":{"verse":20,"text":"გაბრუნდნენ მწყემსები და ადიდებდნენ და აქებდნენ ღმერთს ყოველივე იმის გამო, რაც იხილეს და ისმინეს, როგორც ეუწყა მათ."},"21":{"verse":21,"text":"და როცა გასრულდა რვა დღე ყრმის წინადასაცვეთად, უწოდეს მას სახელად იესო, ჩასახვამდე დარქმეული ანგელოზის მიერ."},"22":{"verse":22,"text":"ხოლო, როცა გასრულდა მათი განწმენდის დღენი, თანახმად მოსეს რჯულისა, იერუსალიმში წაიყვანეს იგი, რათა წარედგინათ უფლის წინაშე,"},"23":{"verse":23,"text":"(როგორც დაწერილია უფლის რჯულში: საშოს ამხსნელი ყოველი წული უფლის წმიდად იწოდებაო;)"},"24":{"verse":24,"text":"და რათა მიერთმიათ შესაწირავი, როგორც ნათქვამია უფლის რჯულში: ორი გვრიტი, ანდა ორი ხუნდი მტრედისა."},"25":{"verse":25,"text":"და აჰა, იყო ერთი კაცი იერუსალიმში, სახელად სიმონი, კაცი მართალი და ღვთისმოსავი, რომელიც მოელოდა ნუგეშისცემას ისრაელისას, და სული წმიდა იყო მასზე."},"26":{"verse":26,"text":"ნაუწყები ჰქონდა სულის წმიდის მიერ, რომ არ იხილავდა სიკვდილს, ვიდრე არ იხილავდა ქრისტეს უფლისას."},"27":{"verse":27,"text":"სულით აღძრული მივიდა ტაძრად; და როცა მშობლებმა მიიყვანეს ყრმა იესო, რათა აღესრულებინათ მის მიმართ ყველაფერი, რაც დაწესებული იყო რჯულით,"},"28":{"verse":28,"text":"ხელში აიყვანა იგი, აკურთხა ღმერთი და თქვა:"},"29":{"verse":29,"text":"აწ განუტევებ მონას შენსას, მეუფეო, თანახმად შენი სიტყვისა, მშვიდობით."},"30":{"verse":30,"text":"რადგანაც იხილეს თვალთა ჩემთა მაცხოვარი შენი,"},"31":{"verse":31,"text":"რომელიც განამზადე ყველა ხალხის წინაშე,"},"32":{"verse":32,"text":"ნათელი წარმართთა გასანათლებლად და შენი ხალხის, ისრაელის სადიდებლად."},"33":{"verse":33,"text":"ხოლო იოსები და იესოს დედა განცვიფრებულნი იყვნენ ყრმის მიმართ ნათქვამი სიტყვით."},"34":{"verse":34,"text":"აკურთხა ისინი სიმონმა და უთხრა მარიამს, იესოს დედას: აჰა, წევს იგი მრავალთა დამამხობლად და აღმადგინებლად ისრაელში, და განხეთქილების ნიშნად."},"35":{"verse":35,"text":"და თვით შენც სულში გაგივლის მახვილი, რათა გამჟღავნდეს მრავალი გულის ზრახვანი."},"36":{"verse":36,"text":"იყო იქ, აგრეთვე, წინასწარმეტყველი ანა, ფანუელის ასული, ტომით ასერი; ძალზე მოხუცებულს შვიდი წელი ეცხოვრა ქმართან, რომელსაც გაჰყოლოდა სიქალწულეში;"},"37":{"verse":37,"text":"ოთხმოცდა ოთხი წლის ქვრივი, რომელიც ტაძარს არ შორდებოდა და დღე და ღამ მარხვითა და ლოცვით ემსახურებოდა ღმერთს."},"38":{"verse":38,"text":"სწორედ იმ ხანად მოვიდა, ადიდებდა ღმერთს და ყრმაზე ელაპარაკებოდა ყველას, ვინც ხსნას ელოდა იერუსალიმში."},"39":{"verse":39,"text":"და როცა უფლის სჯულისამებრ აღასრულეს ყველაფერი, გალილეას დაბრუნდნენ, თავიანთ ქალაქ ნაზარეთში."},"40":{"verse":40,"text":"ხოლო ყრმა იზრდებოდა და მტკიცდებოდა სულით, ივსებოდა სიბრძნით და იყო მადლი ღმრთისა მასზე."},"41":{"verse":41,"text":"ხოლო მისი მშობლები ყოველ წელიწადს პასექის დღესასწაულზე მიდიოდნენ იერუსალიმში."},"42":{"verse":42,"text":"და როცა თორმეტი წლისა გახდა, ჩვეულებისამებრ, იერუსალიმში დღესასწაულზე ავიდნენ ისინი."},"43":{"verse":43,"text":"ხოლო დღესასწაულის შემდეგ, უკან რომ გამობრუნდნენ, ყრმა იესო იერუსალიმში დარჩა; და ვერ შენიშნეს იოსებმა და დედამისმა;"},"44":{"verse":44,"text":"არამედ ეგონათ სხვებთან ერთად მოდისო, მაგრამ ერთი დღის სავალი გზა რომ გალიეს, ძებნა დაუწყეს ნათესავებსა და ნაცნობებს შორის;"},"45":{"verse":45,"text":"და რაკი ვერსად იპოვეს, იერუსალიმში დაბრუნდნენ მის საძებნელად."},"46":{"verse":46,"text":"სამი დღის შემდეგ ტაძარში იპოვეს იგი; მოძღვრებს შორის ჩამჯდარიყო, უსმენდა და კითხვებს აძლევდა მათ."},"47":{"verse":47,"text":"ყველა მსმენელს უკვირდა მისი გონიერება და სიტყვა-პასუხი."},"48":{"verse":48,"text":"როცა დაინახეს, განცვიფრდნენ და დედამისმა უთხრა მას: შვილო, ეს რა გვიყავი? აჰა, მე და მამაშენი დავდივართ და გულშემოყრილნი დაგეძებთ."},"49":{"verse":49,"text":"და უთხრა მათ: მერედა რას მეძებთ? ნუთუ არ იცით, რომ მე მმართებს იქ ყოფნა, სადაც ყველაფერი ეკუთვნის მამაჩემს?"},"50":{"verse":50,"text":"მაგრამ მათ ვერ გაიგეს მისი სიტყვები."},"51":{"verse":51,"text":"წაჰყვა მათ და მივიდა ნაზარეთს: და იყო მათი მორჩილი; დედამისი კი გულში იმარხავდა ყველა ამ სიტყვას."},"52":{"verse":52,"text":"ხოლო იესოს ემატებოდა სიბრძნე და ასაკი და მადლი ღმრთისა და კაცთა წინაშე."}},"meta":{"connection":"kaOrth","book_number":490,"chapter_number":2,"previous_chapter":{"connection":"kaOrth","book_number":490,"chapter":1},"next_chapter":{"connection":"kaOrth","book_number":490,"chapter":3}}}