{"chapter":{"1":{"verse":1,"text":"ტიბერიუს კეისრის მმართველობის მეთხუთმეტე წელს, როცა პონტიუს პილატე იუდეის მთავარი იყო, ჰეროდე - გალილეის მეოთხედმთავარი, ფილიპე, მისი ძმა, - ატურეისა და ტრაქონიის მხარის მეოთხედმთავარი, ხოლო ლისანია - აბილენეს მეოთხედმთავარი;"},"2":{"verse":2,"text":"ანნასა და კაიაფას მღვდელმთავრობისას გაისმა სიტყვა ღმრთისა იოანეს, ზაქარიას ძის მიმართ, უდაბნოში."},"3":{"verse":3,"text":"დადიოდა იგი იორდანეს მთელ შემოგარენში და ქადაგებდა ნათლის ღებას სინანულისას ცოდვათა მისატევებლად."},"4":{"verse":4,"text":"როგორც დაწერილია ესაია წინასწარმეტყველის სიტყვათა წიგნში: ხმა უდაბნოში მღაღადებლისა: გაამზადეთ გზა უფლისა, გაასწორეთ მისი ბილიკნი."},"5":{"verse":5,"text":"ყოველი ხევი ამოივსება და ყოველი მთა და ბორცვი დამდაბლდება; მრუდე გასწორდება და ფლატე გავაკდება."},"6":{"verse":6,"text":"და ყოველი ხორცი იხილავს მხსნელობას ღმრთისას."},"7":{"verse":7,"text":"და ეუბნებოდა მის მიმართ ნათლის ღებად მიმავალ ხალხს: იქედნეს ნაშიერნო, ვინ გასწავლათ, გაექეცითო მომავალ რისხვას?"},"8":{"verse":8,"text":"მაშ, გამოიღეთ ნაყოფი ღირსი სინანულისა: და ნუ ეტყვით თქვენსავე თავს: მამად გვივისო აბრაამი; რადგანაც გეუბნებით თქვენ: ღმერთს ხელეწიფება თვით ამ ქვათაგანაც აღუდგინოს ძენი აბრაამს."},"9":{"verse":9,"text":"ვინაიდან აწ უკვე ცული ხეების ფესვთან დევს. ყოველი ხე, რომელიც არ გამოიღებს კეთილ ნაყოფს, მოიჭრება და ცეცხლს მიეცემა."},"10":{"verse":10,"text":"ეკითხებოდა ხალხი: მაშ, რაღა ვქნათო?"},"11":{"verse":11,"text":"მიუგო და უთხრა მათ: ვისაც ორი ხელი სამოსი აქვს, მისცეს არმქონეს: და ვისაც საჭმელი აქვს, ასევე მოიქცეს."},"12":{"verse":12,"text":"მოვიდნენ მებაჟენიც ნათლის ღებად და უთხრეს მას: მოძღვარო, ჩვენ რაღა ვქნათ?"},"13":{"verse":13,"text":"მიუგო მათ: ნურაფერს აიღებთ თქვენთვის დაწესებულზე მეტს."},"14":{"verse":14,"text":"მეომრებმაც ჰკითხეს: ჩვენ კი რა ვქნათო? და უთხრა მათ: ნურავის შეურაცხყოფთ, ნურც ცილს დასწამებთ და დასჯერდით საფასურს თქვენსას."},"15":{"verse":15,"text":"ხოლო როცა ხალხი მოლოდინში იყო და გულში ყველა ამას ფიქრობდა იოანეზე, ქრისტე ხომ არ არისო,"},"16":{"verse":16,"text":"მიუგო იოანემ და უთხრა მათ: მე წყლით გნათლავთ, მაგრამ მოდის ჩემზე უძლიერესი, და მე იმის ღირსიც არა ვარ, რომ შევხსნა მისი ხამლის საკვრელი; და ის მოგნათლავთ სულით წმიდითა და ცეცხლით."},"17":{"verse":17,"text":"მას ხელთ უპყრია თვისი არნადი და გაწმენდს თავის კალოს, და შეინახავს ხორბალს ბეღელში, ხოლო ბზეს მისცემს უშრეტ ცეცხლს."},"18":{"verse":18,"text":"ბევრ სხვა რამესაც ახარებდა და შეაგონებდა ხალხს."},"19":{"verse":19,"text":"ხოლო ჰეროდემ, მეოთხედმთავარმა, რომელსაც ამხილებდა იოანე ჰეროდიადას, მისი ძმის, ფილიპეს ცოლისა და ყველა იმ ბოროტების გამო, რაც ჩაედინა,"},"20":{"verse":20,"text":"ყველაფერს ისიც მიუმატა, რომ საპყრობილეში ჩააგდო იოანე."},"21":{"verse":21,"text":"როცა ნათელს იღებდა მთელი ხალხი და იესო, ნათელღებული, ლოცულობდა."},"22":{"verse":22,"text":"გაიხსნენ ცანი, და სული წმიდა ხორციელი სახით გადმოვიდა მასზე, როგორც მტრედი, და გაისმა ხმა ზეცით, რომელმაც თქვა: შენა ხარ ძე ჩემი საყვარელი, რომელიც შევიტკბე მე."},"23":{"verse":23,"text":"ხოლო იესო ამ დროისათვის იყო ოცდაათი წლისა, და იყო, როგორც ეგონათ, ძე იოსებისა, ელისა,"},"24":{"verse":24,"text":"მატთატისა, ლევისა, მელქისა, იანაისა, იოსებისა,"},"25":{"verse":25,"text":"მატათიასი, ამოსისა, ნაუმისა, ესლისა, ნაგესი,"},"26":{"verse":26,"text":"მაათისა, მატათიასი, სემეისა, იოსებისა, იუდასი,"},"27":{"verse":27,"text":"იოანასი, რესასი, ზორობაბელისა, სალათიელისა, ნერისა,"},"28":{"verse":28,"text":"მელქისა, ადისა, კოსამისა, ელმოდამისა, ერისა,"},"29":{"verse":29,"text":"იოსესი, ელიეზერისა, იორეიმისა, მატთატასი, ლევისა,"},"30":{"verse":30,"text":"სიმეონისა, იუდასი, იოსებისა, იონანისა, ელიაკეიმისა,"},"31":{"verse":31,"text":"მელეასი, მაინანისა, მატათასი, ნათანისა, დავითისა,"},"32":{"verse":32,"text":"იესესი, იობედისა, ბოოსისა, სალმონისა, ნაასონისა,"},"33":{"verse":33,"text":"ამინადაბისა, არამისა, ესრომისა, ფარესისა, იუდასი,"},"34":{"verse":34,"text":"იაკობისა, ისააკისა, აბრაამისა, თარასი, ნაქორისა,"},"35":{"verse":35,"text":"სარუქისა, რაგავისა, ფალეკისა, ებერისა, სალასი,"},"36":{"verse":36,"text":"კაინანისა, არფაქსადისა, სემისა, ნოესი, ლამექისა,"},"37":{"verse":37,"text":"მათუსალასი, ენოქისა, იარედისა, მადელეილისა, კაინანისა,"},"38":{"verse":38,"text":"ენოსისა, სეთისა, ადამისა, ღმრთისა."}},"meta":{"connection":"kaOrth","book_number":490,"chapter_number":3,"previous_chapter":{"connection":"kaOrth","book_number":490,"chapter":2},"next_chapter":{"connection":"kaOrth","book_number":490,"chapter":4}}}