{"chapter":{"1":{"verse":1,"text":"ადგა მთელი ხალხი და წაიყვანეს იგი პილატესთან."},"2":{"verse":2,"text":"დაიწყეს მისი ბრალდება და თქვეს: ჩვენ ვნახეთ, რომ ეს აქეზებს ხალხს და უკრძალავს კეისრისთვის ხარკის მიცემას, ხოლო თავის თავს უწოდებს ქრისტეს, მეუფეს."},"3":{"verse":3,"text":"პილატემ ჰკითხა მას: მაშ შენა ხარ იუდეველთა მეფე? ხოლო მან მიუგო და უთხრა: შენ ამბობ."},"4":{"verse":4,"text":"და უთხრა პილატემ მღვდელმთავრებს და ხალხს; მე ვერაფერ ბრალს ვპოულობ ამ კაცში."},"5":{"verse":5,"text":"მაგრამ ისინი დაჟინებით გაიძახოდნენ, რომ ის აშფოთებს ხალხს და ასწავლის მთელ იუდეაში, გალილეიდან მოყოლებული ვიდრე აქამდე."},"6":{"verse":6,"text":"გალილეა რომ გაიგონა, პილატემ იკითხა: მაშ, ეს კაცი გალილეველია?"},"7":{"verse":7,"text":"როდესაც გაიგო, ჰეროდეს სამფლობელოდან არისო, გაუგზავნა იგი ჰეროდეს, რომელიც იმ დღეებში თავადაც იერუსალიმში იყო."},"8":{"verse":8,"text":"ხოლო ჰეროდემ ძალიან გაიხარა იესოს დანახვისას, ვინაიდან დიდი ხანია ეწადა მისი ხილვა, რადგანაც ბევრი რამ სმენოდა მასზე და იმედი ჰქონდა, ეგებ რაიმე სასწაული მიჩვენოსო."},"9":{"verse":9,"text":"ბევრი რამ გამოჰკითხა, მაგრამ იესომ არაფერი მიუგო."},"10":{"verse":10,"text":"მღვდელმთავრები და მწიგნობრები კი იდგნენ და თავგამოდებით ბრალს სდებდნენ მას."},"11":{"verse":11,"text":"ხოლო ჰეროდემ თავისი მეომრებითურთ შეურაცხყო და მასხრად აიგდო იესო, შემოსა ბრწყინვალე სამოსით და უკანვე გაუგზავნა პილატეს."},"12":{"verse":12,"text":"და იმ დღეს დამეგობრდნენ პილატე და ჰეროდე, ვინაიდან მანამდე ერთმანეთს მტრობდნენ."},"13":{"verse":13,"text":"ხოლო პილატემ მოიწვია მღვდელმთავარნი, მთავარნი და ხალხი"},"14":{"verse":14,"text":"და უთხრა მათ: თქვენ მომიყვანეთ ეს კაცი, როგორც ხალხის წამქეზებელი, და, აჰა, მე თქვენთან ერთად გამოვიძიე, მაგრამ ვერ ვუპოვე ამ კაცს ვერცერთი დანაშაული, რასაც ბრალად სდებთ."},"15":{"verse":15,"text":"და ვერც ჰეროდემ, ვინაიდან მასთან გავგზავნე; და აჰა, სიკვდილის ღირსი არაფერი უქნია მას."},"16":{"verse":16,"text":"ამიტომ ჭკუას ვასწავლი და გავუშვებ."},"17":{"verse":17,"text":"რადგან სადღესასწაულოდ უთუოდ უნდა გაეთავისუფლებინათ ერთი პატიმარი."},"18":{"verse":18,"text":"მაგრამ მთელი ხალხი აყვირდა: მოგვაშორე ეგ და გაგვითავისუფლე ბარაბა."},"19":{"verse":19,"text":"ხოლო ეს ბარაბა საპყრობილეში იჯდა ქალაქში მომხდარი არეულობისა და მკვლელობის გამო."},"20":{"verse":20,"text":"კვლავ აიმაღლა ხმა პილატემ, ვინაიდან იესოს გაშვება სურდა."},"21":{"verse":21,"text":"მაგრამ ისინი ყვიროდნენ: ჯვარს აცვი, ჯვარს აცვი იგი!"},"22":{"verse":22,"text":"პილატემ მესამედაც იკითხა: კი მაგრამ, რა დააშავა? ვერაფერი ვუპოვე სიკვდილით დასჯის ღირსი. ამიტომ ჭკუას ვასწავლი და გავუშვებ."},"23":{"verse":23,"text":"მაგრამ ისინი ხმამაღლა ყვიროდნენ და დაჟინებით მოითხოვდნენ, რომ ჯვარს ეცვათ იგი; და იმძლავრა მათმა და მღვდელმთავართა ხმამ."},"24":{"verse":24,"text":"და მათი თხოვნისამებრ განსაჯა პილატემ."},"25":{"verse":25,"text":"გაუშვა ის, ვინც საპყრობილეში იჯდა არეულობისა და მკვლელობის გამო, ხოლო იესო მისცა მათს ნებას."},"26":{"verse":26,"text":"ის რომ მიჰყავდათ, შეიპყრეს ვინმე სიმონ კირენელი, მინდვრიდან მომავალი, და აჰკიდეს მას ჯვარი, რათა წამოეღო იესოს კვალდაკვალ."},"27":{"verse":27,"text":"უკან მისდევდა ურიცხვი სიმრავლე ხალხისა და ქალებისა, რომლებიც ტიროდნენ და გლოვობდნენ მას."},"28":{"verse":28,"text":"ხოლო იესო შემობრუნდა და უთხრა მათ: იერუსალიმის ასულნო, მე კი ნუ დამტირით, არამედ დაიტირეთ თქვენი თავი და თქვენი შვილები."},"29":{"verse":29,"text":"რადგან, აჰა, მოვლენ დღენი, როცა იტყვიან: ნეტარ არიან უნაყოფონი და საშონი, რომელთაც არ უშობიათ, და ძუძუნი, რომელთაც არ უწოვებიათ."},"30":{"verse":30,"text":"მაშინ ეტყვიან მთებს: თავზე დაგვემხეთ; და ბორცვებს: დაგვმარხეთ ჩვენ;"},"31":{"verse":31,"text":"რადგან თუ ნედლ ხეს ასე ექცევიან, რაღას უზამენ ხმელს?"},"32":{"verse":32,"text":"მასთან ერთად სასიკვდილოდ მიჰყავდათ ორი ბოროტმოქმედიც."},"33":{"verse":33,"text":"და როცა მიაღწიეს იმ ადგილს, რომელსაც ჰქვია თხემის ადგილი, ჯვარს აცვეს იქ ისიცა და ბოროტმოქმედნიც, ერთი მის მარჯვნივ და მეორე - მარცხნივ."},"34":{"verse":34,"text":"ხოლო იესო ამბობდა: მამაო, მიუტევე ამათ, რადგანაც არ იციან, რას სჩადიან. და წილისყრით გაიყვეს მისი სამოსი."},"35":{"verse":35,"text":"ხალხი კი იდგა და უყურებდა. მათთან ერთად დასცინოდნენ წინამძღვრებიც და ამბობდნენ: სხვები იხსნა, და იხსნას ახლა თავისი თავი, თუკი ქრისტეა, ღმერთის რჩეული."},"36":{"verse":36,"text":"ასევე დასცინოდნენ მეომრებიც, მიდიოდნენ, ძმარს აწვდიდნენ"},"37":{"verse":37,"text":"და ეუბნებოდნენ: თუ შენა ხარ იუდეველთა მეფე, იხსენი შენი თავი."},"38":{"verse":38,"text":"იქვე იყო ბერძნული, ლათინური და ებრაული ასოებით დაწერილი წარწერა: ეს არის იუდეველთა მეფე."},"39":{"verse":39,"text":"ხოლო ერთი ჯვარცმული ბოროტმოქმედი აგინებდა მას და ამბობდა: თუ შენ ხარ ქრისტე, იხსენი შენი თავი და ჩვენც."},"40":{"verse":40,"text":"მეორე კი რისხავდა და ეუბნებოდა: ღმერთის მაინც არ გეშინია, რადგანაც მისებრ დასჯილი ხარ?"},"41":{"verse":41,"text":"ჩვენზე ახია; რაც დავთესეთ, იმასვე ვიმკით; ხოლო მას არაფერი ცუდი არ ჩაუდენია."},"42":{"verse":42,"text":"და უთხრა იესოს: მომიხსენე მე, უფალო, როცა მიხვალ შენს სასუფეველში;"},"43":{"verse":43,"text":"ხოლო იესომ მიუგო მას: ჭეშმარიტად გეუბნები შენ: დღესვე ჩემთან ერთად იქნები სამოთხეში."},"44":{"verse":44,"text":"იყო ასე ექვსი საათი და წყვდიადმა მოიცვა მთელი ქვეყანა მეცხრე საათამდე."},"45":{"verse":45,"text":"დაბნელდა მზე და შუა ჩაიხა ტაძრის ფარდა."},"46":{"verse":46,"text":"მაშინ ხმამაღლა შეღაღადა იესომ და თქვა: მამაო, შენს ხელს ვაბარებ ჩემს სულს; და ამ სიტყვებით განუტევა სული."},"47":{"verse":47,"text":"ხოლო ასისთავმა, რომელმაც დაინახა, რაც მოხდა, ადიდა ღმერთი და თქვა: ჭეშმარიტად ეს კაცი მართალი იყო."},"48":{"verse":48,"text":"სეირის საყურებლად მოსული მთელი ხალხი, რომელმაც იხილა ყველაფერი, რაც მოხდა, მკერდში მჯიღის ცემით ბრუნდებოდა უკან."},"49":{"verse":49,"text":"ხოლო ყველა მისი ნაცნობი და ქალები, გალილეიდან რომ მოჰყვებოდნენ იესოს, მოშორებით იდგნენ და უმზერდნენ ამას."},"50":{"verse":50,"text":"და, აჰა, ერთი კაცი, სახელად იოსები, წარჩინებული მრჩეველი, კაცი კეთილი და სამართლიანი,"},"51":{"verse":51,"text":"რომელიც არ მონაწილეობდა მათს თათბირსა და მათს საქმეში და თავადაც მოელოდა ღმრთის სასუფეველს, იუდეის ქალაქ არიმათეის მკვიდრი,"},"52":{"verse":52,"text":"მივიდა პილატესთან და გამოითხოვა იესოს გვამი."},"53":{"verse":53,"text":"ჩამოხსნა იგი, გაახვია ტილოში და დაასვენა კლდეში გამოკვეთილ სამარხში, სადაც ჯერ კიდევ არავინ დაესვენებინათ."},"54":{"verse":54,"text":"პარასკევი დღე იყო და თენდებოდა შაბათი."},"55":{"verse":55,"text":"უკან მიჰყვნენ გალილეიდან იესოსთან ერთად მოსული ქალებიც და იხილეს სამარხიცა და ისიც, თუ როგორ დაიდო მისი გვამი."},"56":{"verse":56,"text":"ხოლო შემდეგ დაბრუნდნენ, მოამზადეს სურნელოვანი საკმეველი და ნელსაცხებელი და, მცნებისამებრ, უქმად იყვნენ შაბათს."}},"meta":{"connection":"kaOrth","book_number":490,"chapter_number":23,"previous_chapter":{"connection":"kaOrth","book_number":490,"chapter":22},"next_chapter":{"connection":"kaOrth","book_number":490,"chapter":24}}}