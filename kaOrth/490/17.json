{"chapter":{"1":{"verse":1,"text":"და უთხრა თავის მოწაფეებს: შეუძლებელია, რომ არ მოვიდნენ საცდურნი, მაგრამ ვაი მას, ვისგანაც მოვლენ."},"2":{"verse":2,"text":"უჯობს წისქვილის დოლაბი დაჰკიდონ ყელზე და ზღვაში დანთქან, ვიდრე აცდუნოს თუნდაც ერთი ამ მცირეთაგანი."},"3":{"verse":3,"text":"დაუკვირდით თქვენს თავს: თუკი შენი ძმა შეგცოდავს, შერისხე იგი; და თუ შეინანებს, მიუტევე."},"4":{"verse":4,"text":"დღეში შვიდჯერაც რომ შეგცოდოს და შვიდჯერვე მოგიბრუნდეს და გითხრას - ვნანობო, მიუტევე."},"5":{"verse":5,"text":"და უთხრეს მოციქულებმა უფალს: გვიმრავლე რწმენა."},"6":{"verse":6,"text":"ხოლო უფალმა თქვა: მდოგვის მარცვლის ოდენა რწმენაც რომ გქონდეთ და უთხრათ ამ ლეღვის ხეს: აღმოიფხვერი მანდედან და ზღვაში გადაინერგეო, გაგიგონებთ."},"7":{"verse":7,"text":"მონა რომ გყავდეთ ვინმეს, მხვნელი თუ მწყემსი, რომელი თქვენგანი ეტყვის მინდვრიდან დაბრუნებულს: მიდი, სუფრას მიუჯექიო?"},"8":{"verse":8,"text":"თუ, პირიქით, ეტყვის: მომიმზადე ვახშამი, სარტყელი მოირტყი და მომემსახურე, სანამდის ვჭამ და ვსვამ, ხოლო შემდეგ თავადაც ჭამე და სვიო."},"9":{"verse":9,"text":"ნუთუ მონის მადლიერი იქნება მხოლოდ იმიტომ, რომ ბრძანება შეუსრულა? არა მგონია."},"10":{"verse":10,"text":"ასევე თქვენც, როცა აღასრულებთ ყველაფერს, რაც ნაბრძანები გქონდათ, თქვით: უვარგისი მონები ვართ, ვინაიდან ვქენით ის, რაც უნდა გვექნა."},"11":{"verse":11,"text":"მოხდა ისე, რომ იერუსალიმს მიმავალი მიდიოდა სამარიასა და გალილეას შორის."},"12":{"verse":12,"text":"ერთ სოფელში შესვლისას შემოეგება ათი კეთროვანი კაცი, რომლებიც მოშორებით შედგნენ"},"13":{"verse":13,"text":"და შეღაღადეს: იესო, მოძღვარო, შეგვიწყალე ჩვენ!"},"14":{"verse":14,"text":"ისინი რომ დაინახა, უთხრა: წადით და ეჩვენეთ მღვდლებს. და წავიდნენ თუ არა, განიწმინდნენ."},"15":{"verse":15,"text":"ხოლო ერთი მათგანი, რომელმაც დაინახა, რომ განიკურნა, მობრუნდა და ხმამაღლა ადიდებდა ღმერთს."},"16":{"verse":16,"text":"იესოს ფერხთით დაემხო და მადლი შესწირა; და იყო იგი სამარიელი."},"17":{"verse":17,"text":"მიუგო იესომ და უთხრა: განა ათივე არ განიწმინდა? სადღა არიან ცხრანი?"},"18":{"verse":18,"text":"არც ერთი არ მობრუნებულა ღმერთის სამადლობლად, ამ უცხო თესლის გარდა."},"19":{"verse":19,"text":"უთხრა მას: ადექ და წადი! შენმა რწმენამ გადაგარჩინა."},"20":{"verse":20,"text":"ხოლო როდესაც ფარისევლებმა ჰკითხეს, როდის მოვა ღმრთის სასუფეველიო, მიუგო და უთხრა მათ: ღმრთის სასუფეველი არ მოვა სააშკარაოდ;"},"21":{"verse":21,"text":"ვერ იტყვიან: აგერ, აქ არის, ან კიდევ: აგერ, იქო; ვინაიდან, აჰა, ღმრთის სასუფეველი თვითონ თქვენშია."},"22":{"verse":22,"text":"და უთხრა თავის მოწაფეებს: მოვლენ დღენი, როცა ინატრებთ თუნდაც ერთი დღით იხილოთ ძე კაცისა და ვერ იხილავთ."},"23":{"verse":23,"text":"გეტყვიან: აგერ, აქ არის, ან: აგერ, იქო; ნუ მიხვალთ და ნუ გაჰყვებით."},"24":{"verse":24,"text":"ვინაიდან როგორც ელვა იელვებს და გაიბრწყინებს ცის ერთი კიდიდან მეორემდე, ასე იქნება ძეც კაცისა თავის დღეს."},"25":{"verse":25,"text":"მაგრამ ჯერ სასტიკად უნდა ევნოს და უარყოფილ იქნეს ამ მოდგმის მიერ."},"26":{"verse":26,"text":"და როგორც იყო ნოეს დროს, ისე იქნება კაცის ძის დროსაც."},"27":{"verse":27,"text":"ჭამდნენ, სვამდნენ, ცოლს ირთავდნენ და თხოვდებოდნენ, იმ დღემდე, როცა ნოე შევიდა კიდობანში, მოვიდა წარღვნა და მუსრი გაავლო ყველას."},"28":{"verse":28,"text":"ისევე, როგორც ლოტის დროს: ჭამდნენ, სვამდნენ, ყიდულობდნენ, ყიდიდნენ, რგავდნენ, აგებდნენ;"},"29":{"verse":29,"text":"მაგრამ იმ დღეს, როცა ლოტი გამოვიდა სოდომიდან, ცეცხლმა და გოგირდმა იწვიმა ზეცით და მუსრი გაავლო ყველას."},"30":{"verse":30,"text":"ასე იქნება იმ დღესაც, როცა გამოჩნდება ძე კაცისა."},"31":{"verse":31,"text":"იმ დღეს, ვინც ერდოზე იქნება, ხოლო მისი ნივთები - სახლში, ნუ ჩამოვა ძირს მათ წასაღებად; ხოლო ვინც მინდვრად იქნება, ასევე ნუ მიბრუნდება უკან."},"32":{"verse":32,"text":"გაიხსენეთ ლოტის ცოლი."},"33":{"verse":33,"text":"რადგან ვინც ეცდება სულის ხსნას, დაღუპავს მას, და ვინც დაღუპავს თავის სულს, აცოცხლებს მას."},"34":{"verse":34,"text":"გეუბნებით: იმ ღამეს ორნი იქნებიან ერთ საწოლში: ერთი წარიტაცება, მეორე კი დარჩება."},"35":{"verse":35,"text":"ორნი იქნებიან წისქვილში: ერთი წარიტაცება, მეორე კი დარჩება."},"36":{"verse":36,"text":"ორნი იქნებიან ველად: ერთი წარიტაცება, მეორე კი დარჩება."},"37":{"verse":37,"text":"და უთხრეს: სად, უფალო? ხოლო იესომ მიუგო მათ: სადაც იქნება ლეში, იქვე შეიყრებიან სვავებიც."}},"meta":{"connection":"kaOrth","book_number":490,"chapter_number":17,"previous_chapter":{"connection":"kaOrth","book_number":490,"chapter":16},"next_chapter":{"connection":"kaOrth","book_number":490,"chapter":18}}}