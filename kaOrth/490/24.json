{"chapter":{"1":{"verse":1,"text":"ხოლო კვირის პირველ დღეს გამზადებული სურნელებით დილაუთენია მივიდნენ სამარხთან."},"2":{"verse":2,"text":"მაგრამ ლოდი სამარხიდან გადაგორებული დახვდათ."},"3":{"verse":3,"text":"და შიგ შესვლისას ვეღარ ნახეს უფალი იესოს გვამი."},"4":{"verse":4,"text":"ამის გამო საგონებელში ჩავარდნილთ, აჰა, წარმოუდგათ მოელვარე სამოსით მოსილი ორი კაცი."},"5":{"verse":5,"text":"რაკი ისინი შეშინებულნი იყვნენ და თავჩაქინდრულნი ჩაშტერებოდნენ მიწას, უთხრეს მათ: რად ეძებთ ცოცხალს მკვდრებში?"},"6":{"verse":6,"text":"აქ აღარ არის, არამედ აღდგა; გაიხსენეთ, რას გეუბნებოდათ, როცა ჯერ კიდევ გალილეაში იყო:"},"7":{"verse":7,"text":"რომ ძე კაცისა უნდა მიეცეს ცოდვილ კაცთა ხელში, ჯვარს ეცვას, და მესამე დღეს აღდგეს."},"8":{"verse":8,"text":"და გაახსენდათ მისი სიტყვები."},"9":{"verse":9,"text":"გამობრუნდნენ სამარხიდან და აუწყეს ყოველივე ეს თერთმეტსა და სხვა დანარჩენთაც."},"10":{"verse":10,"text":"ესენი იყვნენ მარიამ მაგდალელი, იოანა, მარიამი, იაკობის დედა, და სხვები მათთან ერთად, მოციქულებს რომ აუწყეს ეს."},"11":{"verse":11,"text":"მაგრამ ფუჭად მოეჩვენათ ეს სიტყვები და არ ერწმუნენ მათ."},"12":{"verse":12,"text":"ხოლო პეტრე ადგა, სამარხს მიაშურა და როცა დაიხარა, დაყრილი ტილოების მეტი ვერაფერი ნახა; და წამოვიდა განცვიფრებული იმის გამო, რაც მოხდა."},"13":{"verse":13,"text":"იმავე დღეს ორი მათგანი მიდიოდა იერუსალიმიდან სამოცი უტევანით დაშორებულ დაბაში, რომელსაც ჰქვია ემაუსი;"},"14":{"verse":14,"text":"და ერთმანეთს ესაუბრებოდნენ ყოველივე ამის გამო."},"15":{"verse":15,"text":"ამ საუბარსა და მსჯელობაში მიუახლოვდათ თვითონ იესო და დაემგზავრა მათ."},"16":{"verse":16,"text":"მაგრამ მათ თვალები დასდგომოდათ, ასე რომ, ვერ იცნეს იგი."},"17":{"verse":17,"text":"და უთხრა მათ: რას ეუბნებით ერთმანეთს გზაში, ან რატომა ხართ ასე მწუხარენი?"},"18":{"verse":18,"text":"ერთმა მათგანმა, სახელად კლეოპამ, მიუგო და უთხრა: ნუთუ შენა ხარ ერთადერთი უცხო იერუსალიმში და არ იცი, ამ დღეებში რა მოხდა იქ?"},"19":{"verse":19,"text":"და ჰკითხა მათ: მაინც რა? ხოლო მათ მიუგეს: რა და, იესო ნაზარეველს, რომელიც იყო კაცი წინასწარმეტყველი, ღმრთისა და მთელი ხალხის წინაშე სიტყვითაც და საქმითაც მძლავრი, -"},"20":{"verse":20,"text":"სიკვდილი მიუსაჯეს ჩვენმა მღვდელმთავრებმა და წინამძღვრებმა და ჯვარს აცვეს იგი."},"21":{"verse":21,"text":"ჩვენ კი იმედი გვქონდა, რომ სწორედ ის იყო, ვისაც უნდა ეხსნა ისრაელი: მაგრამ, აი, უკვე მესამე დღეა, რაც ეს ამბავი მოხდა."},"22":{"verse":22,"text":"თუმცა ჩვენი ქალებიდან ზოგიერთმაც განგვაცვიფრა: დილაუთენია მივიდნენ სამარხთან"},"23":{"verse":23,"text":"და ვერ იპოვეს მისი გვამი. მოვიდნენ და გვითხრეს, რომ უხილავთ ანგელოზები, რომლებსაც უთქვამთ, ცოცხალიაო."},"24":{"verse":24,"text":"ზოგიერთი ჩვენგანიც მივიდა სამარხთან და ყველაფერი ისე დახვდათ, როგორც ქალებმა თქვეს. თვითონ კი ვერ იხილეს იგი."},"25":{"verse":25,"text":"იესომ უთხრა მათ: ეჰა, უგუნურნო და გულმძიმენო რწმენისა და ყოველივე იმის მიმართ, რასაც ამბობდნენ წინასწარმეტყველნი!"},"26":{"verse":26,"text":"განა ასე არ უნდა ვნებულიყო ქრისტე და შესულიყო თავის დიდებაში?"},"27":{"verse":27,"text":"მოსედან და ყველა წინასწარმეტყველიდან მოყოლებული უხსნიდა მათ, რაც ითქვა მასზე ყველა წერილში."},"28":{"verse":28,"text":"მიუახლოვდნენ იმ სოფელს, სადაც მიდიოდნენ, ხოლო მან ისე დაიჭირა თავი, თითქოს უფრო შორი გზა ედო."},"29":{"verse":29,"text":"ისინი კი არ უშვებდნენ და ეუბნებოდნენ: დარჩი ჩვენთან, ვინაიდან უკვე ბინდდება და იწურება დღე. ისიც შევიდა, რომ მათთან დარჩენილიყო."},"30":{"verse":30,"text":"ხოლო როცა ინახად დასხდნენ, აიღო პური, აკურთხა, გატეხა და მისცა მათ."},"31":{"verse":31,"text":"მაშინღა აეხილათ თვალი და იცნეს იგი, მაგრამ მყისვე უჩინარი შეიქნა მათთვის."},"32":{"verse":32,"text":"და უთხრეს ერთმანეთს: განა არ გვიხურდა მკერდში გული, როცა გვესაუბრებოდა და წერილს გვიხსნიდა გზაში?"},"33":{"verse":33,"text":"მაშინვე ადგნენ და იერუსალიმში გამობრუნდნენ, სადაც შეკრებილნი ჰპოვეს თერთმეტნი და მათთან მყოფნი,"},"34":{"verse":34,"text":"რომელნიც ამბობდნენ, რომ ჭეშმარიტად აღდგა უფალი და ეჩვენა სიმონს."},"35":{"verse":35,"text":"მათაც უამბეს, რა შეემთხვათ გზაში და როგორ იცნეს იგი პურის გატეხისას."},"36":{"verse":36,"text":"ამას რომ ამბობდნენ, თვითონ იესო ჩადგა მათ შორის და უთხრა მათ: მშვიდობა თქვენდა."},"37":{"verse":37,"text":"ხოლო ისინი შეკრთნენ და შეძრწუნდნენ: ასე ეგონათ, სულსა ვხედავთო."},"38":{"verse":38,"text":"მაგრამ იესომ უთხრა მათ: რას ძრწიხართ; ან რა აზრები აღიძვრიან თქვენს გულში?"},"39":{"verse":39,"text":"შეხედეთ ჩემს ხელებსა და ჩემს ფეხებს: ეს მე ვარ თვითონ; შემეხეთ და დარწმუნდებით, რადგან სულს არც ხორცი აქვს და არც ძვლები, მე კი როგორც ხედავთ, მაქვს."},"40":{"verse":40,"text":"ესეცა თქვა, და ხელ-ფეხი უჩვენა მათ."},"41":{"verse":41,"text":"მაგრამ რაკი სიხარულისაგან ვერ დაეჯერებინათ და განცვიფრებულნი იყვნენ, უთხრა მათ: საჭმელი თუ გაქვთ აქ?"},"42":{"verse":42,"text":"და მისცეს მას შემწვარი თევზის ნაჭერი და ფიჭის თაფლი."},"43":{"verse":43,"text":"მანაც აიღო და შეჭამა მათ თვალწინ."},"44":{"verse":44,"text":"და უთხრა მათ: აი, სიტყვები, რომელთაც ჯერ კიდევ თქვენთან მყოფი გეუბნებოდით: რომ უნდა აღსრულდეს ყველაფერი, რაც დაწერილია ჩემზე მოსეს რჯულში, წინასწარმეტყველთა მიერ და ფსალმუნებში."},"45":{"verse":45,"text":"მაშინ გაუხსნა მათ გონება, რათა შეეცნოთ წერილი."},"46":{"verse":46,"text":"და უთხრა მათ: ასე დაიწერა და ასე უნდა ვნებულიყო ქრისტე, მესამე დღეს კი აღმდგარიყო მკვდრეთით,"},"47":{"verse":47,"text":"და ქადაგებულიყო მისი სახელით სინანული ცოდვათა მისატევებლად ყველა ხალხში, იერუსალიმიდან მოყოლებული."},"48":{"verse":48,"text":"ხოლო თქვენა ხართ ყოველივე ამის მოწმენი."},"49":{"verse":49,"text":"და აჰა, მე მოგივლენთ მამის ჩემის აღთქმას, ხოლო თქვენ დარჩით ქალაქში, ვიდრე არ შეიმოსავთ ძალას მაღლით."},"50":{"verse":50,"text":"და გაიყვანა ისინი ბეთანიამდე, აღაპყრო ხელნი და აკურთხა ისინი."},"51":{"verse":51,"text":"კურთხევისას დასცილდა მათ და ამაღლდა ზეცად."},"52":{"verse":52,"text":"ხოლო მათ თაყვანი სცეს და დიდი სიხარულით დაბრუნდნენ იერუსალიმს."},"53":{"verse":53,"text":"და იყვნენ მუდამ ტაძარში, ღმრთის მადიდებელნი და მაკურთხეველნი. ამინ."}},"meta":{"connection":"kaOrth","book_number":490,"chapter_number":24,"previous_chapter":{"connection":"kaOrth","book_number":490,"chapter":23},"next_chapter":{"connection":"kaOrth","book_number":500,"chapter":1}}}