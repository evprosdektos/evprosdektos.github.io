{"chapter":{"1":{"verse":1,"text":"ეს არის დავითის უკანასკნელი სიტყვები, რომელნიც წარმოთქვა დავითმა, იესეს ძემ, კაცმა, მაღლით დადგინებულმა, იაკობის ღვთის ცხებულმა და ისრაელის ტკბილხმიანმა მგალობელმა:"},"2":{"verse":2,"text":"უფლის სული მეტყველებს ჩემით და ენაზე მაქვს მისი სიტყვა."},"3":{"verse":3,"text":"მითხრა ისრაელის ღმერთმა, მელაპარაკა ისრაელის კლდე: მართალი კაცი იხელმწიფებს ხალხზე, ღვთის შიშით იხელმწიფებს."},"4":{"verse":4,"text":"იქნება იგი როგორც დილის ნათელი მზის ამოსვლისას, უღრუბლო დილა, როგორც წვიმის შემდეგ მიწიდან ამობრწყინვებული ბალახი."},"5":{"verse":5,"text":"განა ასეთი არ არის ჩემი სახლი უფლის წინაშე? რადგან მან დამიდო საუკუნო აღთქმა, ყოველმხრივ გაწყობილი და დაურღვეველი. განა მისგან არ აღმოცენდება ყოველი ჩემი გამარჯვება და ყოველი ჩემი ნატვრა?"},"6":{"verse":6,"text":"უკეთურნი გადაგდებულ ეკლებივით იქნებიან ყველანი, ხელში რომ არ აიღება."},"7":{"verse":7,"text":"ახლოს მიმსვლელს რკინა უნდა ეჭიროს და შუბის ტარი, ცეცხლში ამოიბუგებიან ადგილზევე, სადაც ყრიან."},"8":{"verse":8,"text":"აჰა, დავითის მოყმეთა სახელები: იოშებ-ბაშებეთ თახქემონელი, ეტლოსანთა მეთაური, რომელმაც მოუქნია შუბი რვაას კაცს და ერთ ჯერზე დახოცა."},"9":{"verse":9,"text":"მას შემდეგ ელიაზარი, ძე დოდოსი, ახოხის ძისა, ერთ-ერთი იმ სამ მოყმეთაგანი, რომელნიც ახლდნენ დავითს, როცა ლანძღვა დაუწყეს ფილისტიმელებს და საბრძოლველად შეიკრიბნენ, ისრაელი კი უკან იხევდა."},"10":{"verse":10,"text":"შეიმართა იგი და მუსრავდა ფილისტიმელებს, ვიდრე მარჯვენა ხელი არ დაუბუჟდა და მახვილის ვადას არ მიეწება. დიდი ხსნა მოიტანა იმ დღეს უფალმა. მხოლოდ ნადავლისთვის გაჰყვა მას ხალხი უკან."},"11":{"verse":11,"text":"მის შემდეგ: შამა აგეს ძე, ჰარარიელი. როცა საომრად შეიყარნენ ფილისტიმელები (იყო იქ ყანის ნაკვეთი, სადაც ცერცვი ეთესა) და უკუიქცა ხალხი ფილისტიმელთაგან,"},"12":{"verse":12,"text":"ჩადგა იგი შუა ყანაში და იცავდა მას: მუსრი გაავლო ფ;ლისტიმელებს. დიდი ხსნა მოიტანა მაშინ უფალმა."},"13":{"verse":13,"text":"ჩამოვიდნენ ეს სამნი ოცდაათი მეთაურიდან და მივიდნენ დავითთან ყადულამის გამოქვაბულში მკის დროს. ხოლო ფილისტიმელთა ურდოები რეფაიმის ველზე იყვნენ დაბანაკებულნი."},"14":{"verse":14,"text":"მაშინ დავითი ამ საფარში იყო, ხოლო ფილისტიმელების ყარაული ბეთლემში იდგა."},"15":{"verse":15,"text":"ინება დავითმა და თქვა: ვინ დამალევინებს ბეთლემის ჭის წყალს, კარიბჭესთან რომ არის?"},"16":{"verse":16,"text":"გაარღვია ამ სამმა მოყმემ ფილისტიმელთა ბანაკი, ამოიღეს წყალი ბეთლემის ჭიდან, კარიბჭესთან რომ არის, წამოიღეს და მოუტანეს დავითს, მაგრამ მან არ ინდომა მისი დალევა და უფალს დაუღვარა."},"17":{"verse":17,"text":"თქვა: შორს იყოს ჩემგან, უფალო, ასეთი საქმე! ნუმც დამელიოს ამ ვაჟკაცთა სისხლი, თავის გასაწირად რომ წავიდნენ! არ ინდომა დავითმა წყლის დალევა. ასე მოიქცა ეს სამი მოყმე."},"18":{"verse":18,"text":"აბიშაი, იოაბის ძმა, ცერუიას ძე, ამ სამთა უფროსი იყო. სამას კაცს მოუქნია შუბი და განგმირა. მას ჰქონდა მეტი სახელი ამ სამში."},"19":{"verse":19,"text":"ამ სამზე მეტად იყო პატივდებული და მათ მეთაურობდა, მაგრამ იმ პირველ სამს ვერ ეცილებოდა."},"20":{"verse":20,"text":"ბენაიაჰუ იეჰოიადაყის ძე, დაუღალავი ვაჟკაცი კაბცეელიდან. მან დაამარცხა ორი მოაბელი ლომკაცი; ის ჩავიდა ორმოში და მოკლა ლომი თოვლიან დღეს."},"21":{"verse":21,"text":"მანვე მოკლა ერთი ეგვიპტელი კაცი, საშინელი შესახედავი. შუბი ეჭირა ხელში ეგვიპტელს. ჩაუხტა კეტით, ხელიდან გამოსტაცა შუბი ეგვიპტელს და მისივე შუბით განგმირა."},"22":{"verse":22,"text":"ეს გააკეთა ბანაიჰუ იეჰოიადაყის ძემ და სახელი მოიხვეჭა სამთა მოყმეთა შორის."},"23":{"verse":23,"text":"ოცდაათიდან გამოირჩეოდა, თუმცა იმ პირველ სამს ვერ ეტოლებოდა. თავის მცველთა მეთაურად დანიშნა იგი დავითმა."},"24":{"verse":24,"text":"ყასაელი, იოაბის ძმა, ერთ-ერთი ოცდაათთაგანი იყო. ელხანანი, მისი ბიძაშვილი, ბეთლემელი,"},"25":{"verse":25,"text":"შამა ხაროდიელი, ელიკა ხაროდიელი,"},"26":{"verse":26,"text":"ხელეც ფალეტიელი, ყირა ყიკეშის ძე, თეკოაყეღი,"},"27":{"verse":27,"text":"აბიყეზერ ყანათოთელი, მებუნაი ხუშათიელი,"},"28":{"verse":28,"text":"ცალმონ ახოხელი, მაჰარაი ნეტოფათელი,"},"29":{"verse":29,"text":"ხელებ ბაყანას ძე, ნეტოფათელი, ითაი რიბაის ძე ბენიამინის გიბყადან;"},"30":{"verse":30,"text":"ბენაიაჰუ ფირყათონელი, ჰიდაი ნახლე-გაყაშიდან,"},"31":{"verse":31,"text":"აბიყალბონ ყარბათელი, ყაზმავეთ ბარხუმელი;"},"32":{"verse":32,"text":"ელიახბა შაყალბონელი, ბენე-იაშენი, იონათანი,"},"33":{"verse":33,"text":"შამა ჰარარელი, ახიამ შარარის ძე, არარელი,"},"34":{"verse":34,"text":"ელიფელეტ ახასბაის ძე, მაყაქათელი, ელიყამ ახითოფელის ძე, გილონელი,"},"35":{"verse":35,"text":"ხეცრაი ქარმელელი, ფაყარაი არბელი,"},"36":{"verse":36,"text":"იგად ნათანის ძე ცობადან, ბანი გადელი,"},"37":{"verse":37,"text":"ცელეკ ყამონელი, ნახარაი ბეეროთელი, იოაბიბ ცერუიას ძის საჭურველთმტვირთველი,"},"38":{"verse":38,"text":"ყირა ითრელი, გარებ ითრელი,"},"39":{"verse":39,"text":"ურია ხეთელი. სულ ოცდაჩვიდმეტი."}},"meta":{"connection":"kaOrth","book_number":100,"chapter_number":23,"previous_chapter":{"connection":"kaOrth","book_number":100,"chapter":22},"next_chapter":{"connection":"kaOrth","book_number":100,"chapter":24}}}