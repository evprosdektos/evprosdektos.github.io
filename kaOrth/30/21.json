{"chapter":{"1":{"verse":1,"text":"უთხრა უფალმა მოსეს: გამოუცხადე მღვდლებს, აარონის შვილებს, და უთხარი მათ: არავინ გაიბინძუროს თავი თავის ხალხში მკვდრის შეხებით."},"2":{"verse":2,"text":"თუ სისხლით ნათესავია - დედა ან მამა, ვაჟი ან ძმა,"},"3":{"verse":3,"text":"ან ქალწული და, ან ახლობელი ქალი, რომელიც გათხოვილი არ ყოფილა, მხოლოდ მაშინ შეიძლება გაიბინძუროს თავი."},"4":{"verse":4,"text":"ქმარმა არ უნდა გაიბინძუროს თავი თავის სალხში, რომ არ წაიბილწოს."},"5":{"verse":5,"text":"თავს ნუ გადაიკრეჭენ, ღაწვებზე თმას ნუ მოიპარსავენ, ტანზე ნაკაწრებს ნუ გაიკეთებენ."},"6":{"verse":6,"text":"წმიდები უნდა იყვნენ თავიანთი ღვთისთვის და არ უნდა შეურაცხყონ თავიანთი ღვთის სახელი, რადგან უფლის საცეცხლო მსხვერპლს, თავიანთი ღვთის პურს, სწირავენ ისინი. წმიდები უნდა იყვნენ."},"7":{"verse":7,"text":"ბოზი და გარყვნილი არ უნდა ითხოვონ ცოლად; არც ქმარს გაცილებული არ უნდა ითხოვონ, რადგან წმიდა არის იგი თავისი ღვთისთვის."},"8":{"verse":8,"text":"წმიდად გყავდეს იგი, რადგან ის სწირავს შენი ღვთის პურს. წმიდა იყოს იგი შენთვის, რადგან წმიდა ვარ მე, უფალი, თქვენი წმიდამყოფელი."},"9":{"verse":9,"text":"მღვდლის ქალიშვილი, რომელმაც ბოზობით თავი შეირცხვინა, მამამისის შემარცხვენელია იგი. ცეცხლში უნდა დაიწვას."},"10":{"verse":10,"text":"მღვდელმთავარი თავისი საძმოდან, რომელსაც თავზე მირონის ზეთი აქვს ცხებული და ხელი აქვს ავსებული შესამოსელის სატარებლად, თავს არ უნდა იშიშვლებდეს და შესამოსელს არ უნდა იხევდეს."},"11":{"verse":11,"text":"არცერთ მკვდარს არ უნდა მიეკაროს, არც მამას და არც დედას, რომ არ გაბინძურდეს."},"12":{"verse":12,"text":"საწმიდარიდან არ უნდა გადიოდეს, არ უნდა შეურაცხყოს თავისი ღვთის საწმიდარი, რადგან მისი ღვთის მირონით არის იგი ცხებული. მე ვარ უფალი."},"13":{"verse":13,"text":"ცოლად ქალწული უნდა ითხოვოს."},"14":{"verse":14,"text":"ქვრივი, ქმარს გაცილებული, შერცხვენილი, ბოზი და ამგვარნი არ უნდა ითხოვოს. მხოლოდ ქალწული უნდა ითხოვოს ცოლად თავისი ხალხიდან."},"15":{"verse":15,"text":"არ უნდა წაბილწოს თავისი თესლი თავის ხალხში. რადგან მე ვარ უფალი, მისი წმიდამყოფელი."},"16":{"verse":16,"text":"ასე უთხრა უფალმა მოსეს:"},"17":{"verse":17,"text":"ასე უთხარი აარონს: ნაკლის მქონე კაცმა შენს შთამომავალთაგან არ შესწიროს თავისი ღვთის პური."},"18":{"verse":18,"text":"რადგან არავის, ვისაც რამე ნაკლი აქვს, არა აქვს შეწირვის უფლება - არც ბრმას, არც კოჭლს, არც ცხვირჩაჭყლეტილს, არც ცხვირწაშვერილს,"},"19":{"verse":19,"text":"არც ფეხმოტეხილს, არც ხელმოტეხილს,"},"20":{"verse":20,"text":"არც კუზიანს, არც დამჭლევებულს. არც თვალლიბრიანს, არც მუნიანს, არც ქეციანს, არც კვერცხებჩაჭყლეტილს,"},"21":{"verse":21,"text":"არავის, ვისაც რამე ნაკლი აქვს აარონ მღვდლის შთამომავლობაში, არა აქვს უფლება უფლის საცეცხლო მსხვერპლის შეწირვისა; ნაკლია მასში. არა აქვს უფლება თავისი ღვთის პურის შეწირვისა."},"22":{"verse":22,"text":"თავისი ღვთის პური წმიდათა წმიდიდან და წმიდიდან შეუძლია ჭამოს."},"23":{"verse":23,"text":"ოღონდ კრეტსაბმელთან ვერ მივა და სამსხვერპლოს ვერ მიეკარება, რადგან ნაკლი აქვს. არ უნდა წაბილწოს ჩემი საწმიდარი, რადგან მე ვარ უფალი, მათი წმიდამყოფელი."},"24":{"verse":24,"text":"ელაპარაკა მოსე აარონს, მის შვილებს და მთელს ისრაელობას."}},"meta":{"connection":"kaOrth","book_number":30,"chapter_number":21,"previous_chapter":{"connection":"kaOrth","book_number":30,"chapter":20},"next_chapter":{"connection":"kaOrth","book_number":30,"chapter":22}}}