{"chapter":{"1":{"verse":1,"text":"მოაბის განაჩენი. იმ ღამით, როცა გაძარცვეს ყარი, გაცამტვერდა მოაბი, რადგან იმ ღამით გაძარცვეს კირი, გაცამტვერდა მოაბი."},"2":{"verse":2,"text":"ავიდა ტაძრად და დიბონში, გორაკებზე სატირლად; ნებოზე და მედებაზე გოდებს მოაბი; ყველას თავი გადაპარსული აქვს, წვერები ყველას მოკვეცილი აქვს."},"3":{"verse":3,"text":"ქუჩებში ჯვალო არტყიათ, ბანებზე და მოედნებზე ყველა გოდებს, ცრემლად იღვრებიან."},"4":{"verse":4,"text":"კივის ხეშბონი და ელყალე, იაჰაცას წვდება მათი ხმა; ამიტომ აყვირდნენ მოაბის მებრძოლები, შეშფოთებულია მისი სული."},"5":{"verse":5,"text":"ჩემი გული კვნესის მოაბზე, მისი დევნილნი ცოღარში აფარებენ თავს, ყეგლათ-შელიშიაში; რადგან მოთქმა-მოთქმით მიჰყვებიან ლუხითის აღმართს, რადგან განწირული ხმით კივიან ხორონაიმის გზაზე."},"6":{"verse":6,"text":"რადგან გაოხრდა ნიმრიმის წყლები, რადგან დაჭკნა ბალახი, განადგურდა მდელო, მწვანე აღარ არის."},"7":{"verse":7,"text":"ამიტომ ტირიფთა ხევიც კი წაიღებს მათ ნარჩენებს და მარაგს."},"8":{"verse":8,"text":"დაუარა მოთქმამ მოაბის საზღვრებს, გოდება მისწვდა ეგლაიმს და გოდება მისწვდა ბეერ-ელიმს."},"9":{"verse":9,"text":"რადგან სისხლით აივსო დიმონის წყლები, რადგან ამას არ ვაკმარებ დიმონს, ლომებს მივუსევ მოაბის ნარჩომს და მიწის ნატამალს!"}},"meta":{"connection":"kaOrth","book_number":290,"chapter_number":15,"previous_chapter":{"connection":"kaOrth","book_number":290,"chapter":14},"next_chapter":{"connection":"kaOrth","book_number":290,"chapter":16}}}