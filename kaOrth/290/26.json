{"chapter":{"1":{"verse":1,"text":"იმ დღეს იმღერებენ ამ სიმღერას იუდას ქვეყანაში: მაგარი ქალაქი გვაქვს; ხსნას დაგვიდებს ზღუდედ და გალავნად."},"2":{"verse":2,"text":"გააღეთ ჭიშკრები, შემოვიდეს მართალი ერი, რწმენის შემნახველი!"},"3":{"verse":3,"text":"ზრახვაშეურყეველს მშვიდობაში იფარავ, რადგან შენზეა მონდობილი."},"4":{"verse":4,"text":"მიენდეთ უფალს უკუნისამდე, რადგან უფალი ღმერთია საუკუნო კლდე."},"5":{"verse":5,"text":"რადგან დაამდაბლა მაღლის მკვიდრნი, აღზევებული ქალაქი; დაამხო იგი, მიწასთან გაასწორა, გააცამტვერა."},"6":{"verse":6,"text":"თრგუნავს მას ფეხი, ბეჩავის ფეხი, მათხოვართა ტერფები."},"7":{"verse":7,"text":"სწორია მართალთა გზა. შენ ასწორებ მართალთა სავალს."},"8":{"verse":8,"text":"შენი სამსჯავროს გზაზედაც, უფალო, შენ გესავდით; შენს სახელს და შენს სახსენებელს ელტვოდა სული."},"9":{"verse":9,"text":"ჩემი სამშვინველი გნატრობდა ღამღამობით, ჩემი სული გეძებდა ჩემს გულში დილით; რადგან, როდესაც მსჯავრს სდებდი ქვეყანას, სამყაროს მკვიდრთა სიმართლე ისწავლეს."},"10":{"verse":10,"text":"შეწყალებულ იქნება ბოროტეული, მაგრამ სიმართლეს ვერ ისწავლის; იუკუღმართებს წრფელ ქვეყანაში და უფლის დიდებას არად ჩააგდებს."},"11":{"verse":11,"text":"უფალო, შემართულია შენი ხელი, მაგრამ ვერ ხედავენ. დაინახონ შენი შური შენი ხალხის გამო და შერცხვებათ; ცეცხლმა შეჭამოს შენი მტრები."},"12":{"verse":12,"text":"უფალო, შენ მოაფენ მშვიდობას ჩვენზე; შენ გვიკეთებ ყველა ჩვენ საქმეს."},"13":{"verse":13,"text":"უფალო, ღმერთო ჩვენო! შენს გარდა სხვა მეუფენი გვბატონობდნენ, მაგრამ მხოლოდ შენში ვახსენებთ შენს სახელს."},"14":{"verse":14,"text":"მკვდრები არიან, არ გაცოცხლდებიან; აჩრდილები აღარ აღდგებიან, რადგან შენ დასაჯე და მოსპე ისინი. მათი სახსენებელი წარხოცე."},"15":{"verse":15,"text":"შენ გაგიმრავლებია ხალხი, უფალო, გაგიმრავლებია ხალხი! განდიდებულხარ, განგივრცია ქვეყნის კიდეები."},"16":{"verse":16,"text":"უფალო, შენ გეძებდნენ გასაჭირში, გულში ლოცულობდნენ, შენ კი უმზადებდი სასჯელს."},"17":{"verse":17,"text":"როგორც ორსული ქალი, შობად მიწევნული, იტანჯება, კივის ტკივილისგან, ასე ვართ ჩვენ, უფალო, შენ წინაშე!"},"18":{"verse":18,"text":"მუცლადვიღეთ, ტანჯვაში ვიყავით და აჰა, ქარი ვშობეთ; ქვეყანას ხსნა ვერ მოვუტანეთ, არ დაეცნენ ქვეყნიერების მცხოვრებნი."},"19":{"verse":19,"text":"გაცოცხლდებიან შენი მკვდრები, აღდგებიან გვამები; გაიღვიძეთ და იყიჟინგთ, მტვერში დავანებულნო! რადგან ნათლის ცვარია შენი ცვარი და აჩრდილთა ქვეყანაზე მოაფენ მას."},"20":{"verse":20,"text":"წადი, ჩემო ხალხო, შედით თქვენ-თქვენ ოთახებში და გამოიკეტეთ კარი. მცირეხანს შეაფარე თავი, ვიდრე რისხვა გადაივლიდეს."},"21":{"verse":21,"text":"რადგან, აჰა, უფალი გამოდის თავისი ადგილიდან ქვეყნის მკვიდრთა დასასჯელად მათი ცოდვისთვის; მიწა გამოაჩენს თავის სისხლს და აღარ დაფარავს თავის დახოცილებს."}},"meta":{"connection":"kaOrth","book_number":290,"chapter_number":26,"previous_chapter":{"connection":"kaOrth","book_number":290,"chapter":25},"next_chapter":{"connection":"kaOrth","book_number":290,"chapter":27}}}