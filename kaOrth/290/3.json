{"chapter":{"1":{"verse":1,"text":"რადგან, აჰა, მეუფე, ცაბაოთ უფალი, წაართმევს იერუსალიმს და იუდას სახსარს და სასოს, პურის მთელ სახსარს;"},"2":{"verse":2,"text":"ვაჟკაცს და მეომარს, მსაჯულს და ქადაგს, მისანს და უხუცესს,"},"3":{"verse":3,"text":"ორმოცდაათისთავს და დიდებულს, მრჩეველს და ბრძენ ხელოვანს, გრძნეულ შემლოცველს."},"4":{"verse":4,"text":"სარდლებად ბიჭ-ბუჭებს დავუდგენ და ქარაფშუტები იბატონებენ მათზე."},"5":{"verse":5,"text":"დაითრგუნება ხალხი, კაცი კაცს დაჩაგრავს, მოყვასი მოყვასს; ბავშვი გაუმედიდურდება მოხუცს, უღირსი - პატივდებულს."},"6":{"verse":6,"text":"რადგან კაცი დაიჭერს თავის ძმას თავის მამის სახლში: სამოსელი გქონია, გაგვიხდი მთავრად, შენს ხელთ ქვეშ იყოს ეს ნანგრევებიო."},"7":{"verse":7,"text":"დაიფიცებს იმ დღეს და იტჟვის: ვერ ვიქნები განმგებელი, არა მაქვსო სახლში პური, არც სამოსელი, ნუ დამადგენო ერის მთავრად."},"8":{"verse":8,"text":"რადგან დაემხო იერუსალიმი და დაეცა იუდა, რადგან მათი სიტყვა და საქმე შეურაცხყოფაა უფლისათვის, უპატიობაა მისი დიდების თვალში."},"9":{"verse":9,"text":"მათივე გამომეტყველება ამხილებს მათ და სოდომელებივით აცხადებენ თავიანთ ცოდვას, არ მალავენ, ვაი მათ სულს! ბოროტება მიაგეს საკუთარ თავს!"},"10":{"verse":10,"text":"უთხარით მართალს, რომ სიკეთეს ეწევა, რომ ყველა თავის ნამოქმედარს შეჭამს."},"11":{"verse":11,"text":"ვაი უკეთურს, ბოროტეულს, რადგან მოიმკის თავისი ხელის ნამოქმედარს!"},"12":{"verse":12,"text":"ჩემს ერს ბავშვები ჩაგრავენ და დიაცები უბატონდებიან. ჩემო ერო, შენმა მეგზურებმა დაგაბნიეს და გზა-კვალი აგირიეს!"},"13":{"verse":13,"text":"წარდგა სამხილებლად უფალი და დგას ხალხთა განსასჯელად."},"14":{"verse":14,"text":"უფალი მსჯავრს სდებს თავისი ერის უხუცესებს და თავკაცებს: თქვენ გააჩანაგეთ ვენახი, ღარიბ-ღატაკთაგან წართმეულით აგივსიათ სახლები."},"15":{"verse":15,"text":"რატომ თელავთ ჩემ ერს და აჭირვებთ ღარიბ-ღატაკთ? ამბობს მეუფე, ცაბაოთ უფალი."},"16":{"verse":16,"text":"თქვა უფალმა: რაკი გამედიდურდნენ სიონის ასულნი, ყელმოღერებით და ურცხვი მზერით მიმოდიან, ლაღად მოსეირნობენ და ფეხებზე რგოლებს მოაჟღარუნებენ."},"17":{"verse":17,"text":"თავს გაუქაჩლებს მეუფე სიონის ასულთ და სარცხვინელს გაუშიშვლებს მათ."},"18":{"verse":18,"text":"იმ დღეს აართმევს მათ მეუფე ფეხსამკაულ შიბებს, თავსაკრავებს და ყელსაბამებს,"},"19":{"verse":19,"text":"საყურეებს, სამაჯურებს და პირბადეებს,"},"20":{"verse":20,"text":"მჯიღებს, ფეხსამკაულებს და სარტყლებს, სუნამოს ჭურჭლებს და ავგაროზებს,"},"21":{"verse":21,"text":"ბეჭდებს და ნესტოს რგოლებს,"},"22":{"verse":22,"text":"ძვირფას შესამოსელს, მოსასხამებს, მანდილებს და ქისებს,"},"23":{"verse":23,"text":"სარკეებს, პერანგებს, თავსაბურველს და ხალათებს."},"24":{"verse":24,"text":"სურნელების ნაცვლად აუვად სიმყრალე, სარტყელის ნაცვლად ექნებათ ჯვალო, ნაწნავ-კულულების ნაცვლად სიქაჩლე, მოსასხამის ნაცვლად ტომარა, მშვენების ნაცვლად ცეცხლის დაღი."},"25":{"verse":25,"text":"შენი ვაჟკაცები მახვილისგან დაეცემიან და შენი გმირები ბრძოლაში დაიხოცებიან."},"26":{"verse":26,"text":"მისი კარიბჭენი მოჰყვებიან მოთქმას და გოდებას, თავად კი მტვერში იჯდება იავარქმნილი."}},"meta":{"connection":"kaOrth","book_number":290,"chapter_number":3,"previous_chapter":{"connection":"kaOrth","book_number":290,"chapter":2},"next_chapter":{"connection":"kaOrth","book_number":290,"chapter":4}}}