{"chapter":{"1":{"verse":1,"text":"სიტყვა, რომელიც იხილა ესაიამ, ამოცის ძემ, იუდაზე და იერუსალიმზე."},"2":{"verse":2,"text":"უკანასკნელ დღეებში იქნება, რომ უფლის სახლის მთა მთათა სათავეში დადგინდება, აღიმართება მწვერვალებზე მაღლა და ყოველი ერი მისკენ დაიწყებს დენას."},"3":{"verse":3,"text":"დაიძრება უთვალავი ხალხი და იტყვის: მოდი, ავიდეთ უფლის მთაზე, იაკობის სახლში; გვასწავლოს თავისი გზები და მისი ბილიკებით ვიაროთ, რადგან რჯული სიონიდან გამოვა და უფლის სიტყვა - იერუსალიმიდან."},"4":{"verse":4,"text":"სამართალს განიკითხავს იგი ერებს შორის და ამხილებს უთვალავ ხალხებს; მახვილებისგან სახნისებს გამოჭედავენ და შუბებისგან - ნამგლებს, ერი ერზე აღარ აღმართავს მახვილს და აღარავინ ისწავლის ომს."},"5":{"verse":5,"text":"ჰოი, იაკობის სახლო! მოდით და უფლის ნათელში ვიაროთ!"},"6":{"verse":6,"text":"მაგრამ შენ მოიკვეთე შენი ერი, იაკობის სახლი, რადგან აღმოსავლეთით ავსებულან ისინი და ჯადოქრობით ფილისტიმელთა მსგავსად; უცხო თესლთა შვილებთან გადასკვნილან."},"7":{"verse":7,"text":"ავსებულა მათი ქვეყანა ოქრო-ვერცხლით და ბოლო არ უჩანს მათ საგანძურებს; ავსებულა მათი ქვეყანა ცხენებით და ბოლო არ უჩანს მათ ეტლებს."},"8":{"verse":8,"text":"ავსებულა მათი ქვეყანა კერპებით და ეთაყვანებიან საკუთარ ნახელავს, რაც მათმა თითებმა გამოძერწა."},"9":{"verse":9,"text":"დამცირდა ადამიანი, დამდაბლდა კაცი, შენ კი არ პატიობ მათ."},"10":{"verse":10,"text":"კლდეში შეასწარ, მიწაში ჩაემალე უფლის ზარტეხილს და მისი სიდიადის ელვარებას!"},"11":{"verse":11,"text":"დამდაბლდებოდა ადამიანის ამაყი მზერა და კაცთა მედიდურება დამცირდება, მხოლოდ უფალი იქნება მაღალი იმ დღეს!"},"12":{"verse":12,"text":"რადგან დაუდგება ცაბაოთ უფლის დღე ყველა ამაყსა და მედიდურს, ყველა აღზევებულს, და დამდაბლდება."},"13":{"verse":13,"text":"ყველა ლიბანურ კედარს, მაღალს და აზიდულს, ყველა ბაშანურ მუხას,"},"14":{"verse":14,"text":"ყველა მაღალ მთასა და ყველა აზიდულ მწვერვალს,"},"15":{"verse":15,"text":"ყველა მაღალ გოდოლს და ყველა გამაგრებულ გალავანს,"},"16":{"verse":16,"text":"ყველა თარშიშულ ხომალდს და ყველა თვალწარმტაც მორთულობას."},"17":{"verse":17,"text":"დამცირდება ადამიანის სიამაყე და კაცთა მედიდურება დამდაბლდება, მხოლოდ უფალი იქნება მაღალი იმ დღეს."},"18":{"verse":18,"text":"და ყოველგვარი კერპი გაცამტვერდება."},"19":{"verse":19,"text":"შევლენ კლდის ქვაბებში და მიწის ნაპრალებში დაემალება ხალხი უფლის ზარტეხილს და მისი სიდიადის ელვარებას, როცა ქვეყნის შესაზარად შეიმართება."},"20":{"verse":20,"text":"იმ დღეს კაცი თხუნელებსა და ღამურებს გადაუყრის თავის ვერცხლის კერპებს და თავის ოქროს კერპებს, სათაყვანოდ რომ გაიკეთა."},"21":{"verse":21,"text":"რათა კლდეთა მღვიმეებში და პიტალოთა ბზარებში დაემალოს უფლის ზარტეხილს და მისი სიდიადის ელვარებას, როცა ქვეყნის შესაზარად შეიმართება."},"22":{"verse":22,"text":"ბარემ გაეცალეთ ადამიანს, ნესტოებში რომ უდგას სული, რადგან რაღა ღირსება აქვს მას?"}},"meta":{"connection":"kaOrth","book_number":290,"chapter_number":2,"previous_chapter":{"connection":"kaOrth","book_number":290,"chapter":1},"next_chapter":{"connection":"kaOrth","book_number":290,"chapter":3}}}