{"chapter":{"1":{"verse":1,"text":"მითხრა უფალმა: აიღე დიდი დაფა და ზედ გარკვევით დაწერე: იჩქარე სათარეშოდ, ისწრაფე საძარცვად."},"2":{"verse":2,"text":"ავიყვანე სანდო მოწმეები - ურია მღვდელი და ზაქარია ბარაქიას ძე."},"3":{"verse":3,"text":"დავუახლოვდი ქადაგ ქალს, რომელმაც მუცლადიღო და შვა ვაჟი. მითხრა უფალმა: დაარქვი სახელად მაჰერ-შალალ ხაშ-ბაზ (იჩქარე სათარეშოდ, ისწრაფე საძარცვავად)."},"4":{"verse":4,"text":"რადგან, ვიდრე ყმაწვილი ისწავლიდეს დაძახებას: მამი და დედი, დამასკოს დოვლათს და სამარიის ნადავლს აშურის მეფეს მიუტანენ."},"5":{"verse":5,"text":"კიდევ მელაპარაკა უფალი და ასე მითხრა:"},"6":{"verse":6,"text":"რაკი შეიძულა ამ ხალხმა სილოამის მდორე წყალი და შეჰხარის რეცინს და რემალიას ძეს,"},"7":{"verse":7,"text":"ამიტომაც მიაქცევს მათზე ჩემი მეუფე ძლიერ და უზღვავ წყალს (აშურის მეფეს და მთელ მის დიდებას). აპირთავდება მისი კალაპოტი და გადაიღვრება ნაპირებზე."},"8":{"verse":8,"text":"შეაღწევს იუდაში, დატბორავს და ანიაღვრდება, კისრამდე ასწვდება; ფრთებს გაშლის და აავსებს შენი ქვეყნის მთა-ბარს, ემანუელ!"},"9":{"verse":9,"text":"დაეცით ყიჟინა, ხალხებო, და ძრწოდეთ! ყური უგდეთ, შორი ქვეყნისანო! იარაღი აისხით და ძრწოდეთ! იარაღი აისხით და ძრწოდეთ!"},"10":{"verse":10,"text":"ქმენით თათბირი, გაცუდდება! თქვით სიტყვა, არ შესრულდება, რადგან ჩვენთან არის ღმერთი (ემანუელი)"},"11":{"verse":11,"text":"რადგან ასე მითხრა უფალმა, როცა ხელი ჩამავლო და გამაფრთხილა, არ მევლო ამ ხალხის გზით."},"12":{"verse":12,"text":"ნუ დაარქმევთ შეთქმულებას ყველაფერს, რასაც ეს ხალხი შეთქმულებას არქმევს და მისი შემაშინებელი ნუ შეგაშინებთ, ნუ შეგზარავთ."},"13":{"verse":13,"text":"მხოლოდ ცაბაოთ უფალს ეკრძალეთ, ის არის თქვენი შემაშინებელი და თქვენი შემზარავი."},"14":{"verse":14,"text":"ის იქნება საწმიდარად და დაბრკოლების ლოდად და წაფორხილების კლდედ ისრაელის ორი სახლისთვის. ბადედ და მახედ იერუსალიმის მკვიდრისათვის."},"15":{"verse":15,"text":"ბევრი წაიფორხილებს მასზე, დაეცემიან და დაილეწებიან, გაებმებიან და გაიხლართებიან."},"16":{"verse":16,"text":"შეჰკარი ეს ანდერძი, დაბეჭდე რჯული ჩემს მოწაფეებში."},"17":{"verse":17,"text":"მე ველი უფალს, რომელიც პირს იფარავს იაკობის სახლისგან, და ვესავ მას."},"18":{"verse":18,"text":"აჰა, მე და ეს ბავშვები, უფალმა რომ მომცა ნიშებად და სასწაულებად ისრაელში ცაბაოთ უფლისგან, რომელიც სიონის მთაზეა დავანებული."},"19":{"verse":19,"text":"თუ გითხრეს: დაეკითხეთო მესულთანებს და ჯადოქრებს, რომ ჩურჩულებენ და სტვენენო, განა თავის ღმერთს არ ეკითხება ხალხი, განა მკვდრებს ეკითხება ცოცხალთა გამო?"},"20":{"verse":20,"text":"მიმართეთ რჯულსა და ანდერძს! თუ არ ამბობენ ამ სიტყვის მიხედვით, ნათქვამს არა აქვს აზრი."},"21":{"verse":21,"text":"ჩაივლის იქ გატანჯული და მშიერი. როცა დაიმშევა, გაავდება, გმობას დაუწყებს თავის მეფეს და თავის ღმერთს და მაღლა აიხედავს."},"22":{"verse":22,"text":"მიწას დახედავს და, აჰა, დაინახავს გასაჭირს და სიბნელეს - წყვდიადს განუჭვრეტელს და უკუნეთში გაიტყორცნება."}},"meta":{"connection":"kaOrth","book_number":290,"chapter_number":8,"previous_chapter":{"connection":"kaOrth","book_number":290,"chapter":7},"next_chapter":{"connection":"kaOrth","book_number":290,"chapter":9}}}