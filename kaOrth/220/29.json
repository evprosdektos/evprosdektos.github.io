{"chapter":{"1":{"verse":1,"text":"განაგრძო იობმა თავისი იგავების თხრობა და თქვა:"},"2":{"verse":2,"text":"ნეტავ ისე ვიყო, როგორც იმ წარსულ თვეებში, როცა ღმერთი მიფარავდა მე!"},"3":{"verse":3,"text":"როცა მისი ლამპარი მინათებდა თავზე და მის შუქზე დავდიოდი ბნელში!"},"4":{"verse":4,"text":"როგორც ვიყავი ჩემი სიყმაწვილის დღეებში ღვთის საფარველით ჩემს კარავზე!"},"5":{"verse":5,"text":"როცა ჯერ კიდევ ჩემთან იყო ყოვლადძლიერი და ჩემი ყმაწვილები მეხვივნენ გარს!"},"6":{"verse":6,"text":"როცა ჩემი ტერფები რძეში იბანებოდა და კლდიდან ზეთის ნაკადულები მოსჩქეფდა ჩემ წინაშე!"},"7":{"verse":7,"text":"როცა კარიბჭიდან ქალაქში გავდიოდი და მოედანზე ვიმზადებდი დასაჯდომელს!"},"8":{"verse":8,"text":"დამინახავდნენ ყმაწვილები და იმალებოდნენ, მოხუცებულნი წამოდგებოდნენ და ფეხზე იდგნენ;"},"9":{"verse":9,"text":"მთავარნი კრინტს არ ძრავდნენ და პირზე ხელი ჰქონდათ მიტანილი;"},"10":{"verse":10,"text":"დიდებულებს ხმა უწყდებოდათ და სასაზე ეკრობოდათ ენა;"},"11":{"verse":11,"text":"ყური მისმენდა და ნეტარად მრაცხდა, თვალი მხედავდა და მემოწმებოდა;"},"12":{"verse":12,"text":"რადგან მიხსნია გაჭირვებული, შველას რომ ითხოვდა, და ობოლი, შემწე რომ არ ჰყავდა;"},"13":{"verse":13,"text":"დასაღუპად განწირულის კურთხევა ჩემზე გადმოსულა და ქვრივის გული გამიხარებია;"},"14":{"verse":14,"text":"მე სიმართლით ვიმოსებოდი და ის ჩემით იმოსებოდა; მოსასხამად და თავსაკვრელად ჩემი სამართალი მქონდა;"},"15":{"verse":15,"text":"უსინათლოსთვის თვალები ვყოფილვარ და ფეხები - ხეიბრისთვის;"},"16":{"verse":16,"text":"გაჭირვებულთათვის მამა ვყოფილვარ და უცნობის საქმე გამომიძიებია;"},"17":{"verse":17,"text":"ავკაცისთვის ყბა ჩამინგრევია და კბილებიდან მსხვერპლი გამომიგლეჯია."},"18":{"verse":18,"text":"მეგონა, სიბერეში მოვკვდებოდი და ქვიშასავით ურიცხვი იქნებოდა ჩემი დღეები;"},"19":{"verse":19,"text":"ჩემი ფესვი გაიშლებოდა წყალში და ჩემ რტოებზე ღამეს გაათევდა ცვარი."},"20":{"verse":20,"text":"კვლავ აღმიდგებოდა ჩემი დიდება და მშვილდი განმიახლდებოდა ხელში."},"21":{"verse":21,"text":"მისმენდნენ და იყვნენ მოლოდინში, დუმდნენ ჩემს რჩევაზე."},"22":{"verse":22,"text":"ჩემი სიტყვის შემდეგ აღარაფერს დასძენდნენ, თავზე ეწვეთებოდათ ჩემი ნათქვამი;"},"23":{"verse":23,"text":"როგორც წვიმას, ისე მელოდნენ, და როგორც ისხარს, პირს მიშვერდნენ;"},"24":{"verse":24,"text":"გავუღიმებდი და არ სჯეროდათ, ჩემი სახის ნათელი არასოდეს მოუღრუბლავთ."},"25":{"verse":25,"text":"გზებს ვურჩევდი და მთავრად ვიჯექი; ვემკვიდრე, როგორც მეფე ლაშქარში, როგორც მგლოვიარეთა ნუგეშისმცემელი."}},"meta":{"connection":"kaOrth","book_number":220,"chapter_number":29,"previous_chapter":{"connection":"kaOrth","book_number":220,"chapter":28},"next_chapter":{"connection":"kaOrth","book_number":220,"chapter":30}}}