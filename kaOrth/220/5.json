{"chapter":{"1":{"verse":1,"text":"შეჰღაღადე, ვინ გიპასუხებს? წმიდათაგანს ვის მიმართავ?"},"2":{"verse":2,"text":"უგუნურს ღუპავს ბრაზი, ბრიყვს შური კლავს."},"3":{"verse":3,"text":"მე ვნახე ფესვგადგმული უგუნური და მეყსეულად შევაჩვენე მისი ბინა."},"4":{"verse":4,"text":"შორს არიან მისი შვილები ხსნისაგან, კარიბჭესთან სცემეს მათ და არავინ იყო მშველელი."},"5":{"verse":5,"text":"რასაც მოიმკის, მშიერი შეუჭამს, ეკლებიდანაც კი ააცლიან. მწყურვალი კაცი შთანთქავს მათ დოვლათს."},"6":{"verse":6,"text":"რადგან სატკივარი მტვერიდან არ ამოდის და მიწიდან არ აღმოცენდება სატანჯველი."},"7":{"verse":7,"text":"ადამიანი სატანჯველად იბადება და ნაბერწკლებივით მაღლა მიისწრაფის."},"8":{"verse":8,"text":"ისევ ღმერთს დავეკითხები და ღმერთს მივანდობ ჩემს საქმეს,"},"9":{"verse":9,"text":"შემოქმედს სიდიადეთა და გამოუკვლეველ საკვირველებათა, რომელთაც არა აქვს რიცხვი,"},"10":{"verse":10,"text":"მაწვიმებელს მიწის პირზე და წყლის გამომგზვნელს ყანების პირზე,"},"11":{"verse":11,"text":"რათა მდაბალნი აამაღლოს და დამწუხრებულნი ხსნად აღზევდნენ."},"12":{"verse":12,"text":"ის ფუშავს ცბიერთა ზრახვებს და მათი ხელები ვეღარ ასრულებენ ჩანაფიქრს."},"13":{"verse":13,"text":"ის იჭერს ბრძენკაცებს მათივე ცბიერებით და ხრიკიანთა თათბირი ფუჭი ხდება."},"14":{"verse":14,"text":"დღისით უკუნეთს აწყდებიან და ხელისცეცებით დადიან შუადღისას, როგორც ღამეში."},"15":{"verse":15,"text":"ის იხსნის ღატაკს მახვალისგან, მათი პირიდან და მაგარი ხელიდან."},"16":{"verse":16,"text":"ბეჩავი კაცი იმედით ცოცხლობს, უკეთურება კი პირს მუწავს."},"17":{"verse":17,"text":"აჰა, ნეტარია კაცი, რომელსაც ამხილებს ღმერთი! ყოვლადძლიერის შეგონებას ნუ უკუაგდებ!"},"18":{"verse":18,"text":"ის წყლავს და ისევ უხვევს ჭრილობებს, ის ჰგვემს, მაგრამ კურნავს თავისივე ხელით."},"19":{"verse":19,"text":"ექვს განსაცდელში დაგიჭარავს და მეშვიდეგზის ბოროტება არ შეგემთხვევა."},"20":{"verse":20,"text":"შიმშილობის დროს სიკვდილისგან გიხსნის და ომში - მახვილისგან,"},"21":{"verse":21,"text":"ენის შოლტს დაემალები და არ შეგეშინდება განადგურებისა, როცა კი მოვა."},"22":{"verse":22,"text":"განადგურებაზე და შიმშილზე გაგეცინება და მიწის მხეცებისა არ შეგეშინდება."},"23":{"verse":23,"text":"რადგან ყანის ქვებთან აღთქმა გექნება და ველის მხეცებთან მშვიდობაში იქნები."},"24":{"verse":24,"text":"დაინახავ, რომ მშვიდობაა შენს კარავში, თვალს მოავლებ შენს საცხოვრებელს და დანაკლისი არ გექნება."},"25":{"verse":25,"text":"დაინახავ, რომ გამრავლდა შენი მოდგმა და მიწის ბალახივითაა შენი ნაშიერი."},"26":{"verse":26,"text":"სისრულით ჩახვალ სამარეში, როგორც პურის ძნა შემოდის თავის დროზე."},"27":{"verse":27,"text":"აი, ეს არის, რაც გამოვიკვლიეთ, ეს ჭეშმარიტებაა! შეისმინე და იცოდე შენთვის!"}},"meta":{"connection":"kaOrth","book_number":220,"chapter_number":5,"previous_chapter":{"connection":"kaOrth","book_number":220,"chapter":4},"next_chapter":{"connection":"kaOrth","book_number":220,"chapter":6}}}