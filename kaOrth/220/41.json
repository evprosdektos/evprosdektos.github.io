{"chapter":{"1":{"verse":1,"text":"თუ ამოათრევ ანკესით ლევიათანს და ბაწრით თუ დაუბამ ენას?"},"2":{"verse":2,"text":"ცხვირში თუ გაუყრი კაუჭს და ყბაში ჩანგალს თუ მოსდებ?"},"3":{"verse":3,"text":"თუ დაგიწყებს ბევრ ვედრებას ანთუ ტკბილი სიტყვით დაგეუბნება?"},"4":{"verse":4,"text":"თუ დაგიდებს აღთქმას ანთუ სამუდამო ყმად გაიხდი?"},"5":{"verse":5,"text":"თუ დაუწყებ თამაშს, როგორც ჩიტს რასმე, თუ დააბამ შენი გოგონებისთვის?"},"6":{"verse":6,"text":"თუ მოივაჭრებენ მას მოვაჭრენი, თუ დაანაწილებენ ქანაანელთა შორის?"},"7":{"verse":7,"text":"თუ დაუფარავ კანს ჰოროლებით და თავს - ბარჯებით?"},"8":{"verse":8,"text":"შეახე მას ხელი და გახსოვდეს ბრძოლა, მეტს აღარ ეცდები."},"9":{"verse":9,"text":"აჰა, უმტყუნებს მას იმედი, მის ერთ შეხედვაზე დაეცემა."},"10":{"verse":10,"text":"მის აღძვრას ვერავინ ბედავს თუ მე ვინღა დამიდგება წინ?"},"11":{"verse":11,"text":"ვისი რა მმართებს, რომ გადავუხადო? ყველაფერი ჩემია ცისქვეშეთში."},"12":{"verse":12,"text":"არ შევწყვეტ სიტყვას მისი სხეულის ასოებზე, მის ძლიერებაზე და მისი აღნაგობის სილამაზეზე."},"13":{"verse":13,"text":"ვინ გახდის მას ზედა სამოსელს? მის ორ ყბას შუა ვინ შეაღწევს?"},"14":{"verse":14,"text":"მისი პირისახის კარს ვინ გააღებს? მის კბილთა ირგვლივ საშინელებაა!"},"15":{"verse":15,"text":"მისი ზურგი დელამფართა წყებაა, მჭიდრო ბეჭდებით შეკრული;"},"16":{"verse":16,"text":"ერთი მეორეზეა მიჯრილი და ქარი არ ატანს მათ შორის;"},"17":{"verse":17,"text":"ერთმანეთს შეეწებნენ, შედუღდნენ და აღარ სცილდებიან;"},"18":{"verse":18,"text":"მისი დამცხიკვება შუქს აფრქვევს, მისი თვალები განთიადის წამწამებია;"},"19":{"verse":19,"text":"მისი პირიდან მაშხალები გამოდის, ცეცხლის ნაკვერჩხლები ცვივიან;"},"20":{"verse":20,"text":"ნესტოებიდან კვამლს უტევებს, როგორც მდუღარე ქვაბი, როგორც ნახანძრალი ლერწამი;"},"21":{"verse":21,"text":"მისი სუნთქვა მუგუზლებს აღვივებს და მისი პირიდან ალი გამოდის;"},"22":{"verse":22,"text":"მის ქედზე ძალაა დავანებული და მის წინაშე როკავს შიში;"},"23":{"verse":23,"text":"ხორცის ნაკვთები მისი შენივთულია ერთმანეთთან, მკვრივად აფენია, შეუძვრელად;"},"24":{"verse":24,"text":"ქვასავით მკვრივია მისი გული, მკვრივია ქვედა დოლაბივით."},"25":{"verse":25,"text":"წამოიმართება და ფრთხებიან ძლიერნი, თავზარდაცემისგან გონს კარგავენ;"},"26":{"verse":26,"text":"მახვილი ვერ უძლებს მას, ვერც შუბი, ვერც ჰოროლი, ვერც ჯავშანი;"},"27":{"verse":27,"text":"რკინა ჩალად უჩანს და ფუტურო ხედ - რვალი;"},"28":{"verse":28,"text":"ვერ გააქცევს მას მშვილდის ნასხლეტი, თივის ბულულია მისთვის შურდულის ქვები;"},"29":{"verse":29,"text":"ბზედ უჩანს ლახტი და ლახვრის შხუილზე ეღიმება;"},"30":{"verse":30,"text":"წამახული ქვები აქვს მუცლის ქვეშ, განრთხმულია კევრივით ჭონჭყოში;"},"31":{"verse":31,"text":"ქვაბივით ადუღებს უფსკრულს, ზღვას საცხებლის კოჭობად აქცევს;"},"32":{"verse":32,"text":"თავის უკან ასხივებს ბილიკს, ჭაღარად ჩნდება ზღვის მორევი;"},"33":{"verse":33,"text":"არ არის მიწაზე მისი მსგავსი, უშიშრად არის გაჩენილი;"},"34":{"verse":34,"text":"ყოველი მაღლის მჭვრეტელია, მეფობს ყოველ ამპარტავანზე."}},"meta":{"connection":"kaOrth","book_number":220,"chapter_number":41,"previous_chapter":{"connection":"kaOrth","book_number":220,"chapter":40},"next_chapter":{"connection":"kaOrth","book_number":220,"chapter":42}}}