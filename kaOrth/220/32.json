{"chapter":{"1":{"verse":1,"text":"შეწყვიტა ამ სამმა კაცმა პასუხის გაცემა იობისთვის, რადგან გაიმართლა მან თავი."},"2":{"verse":2,"text":"მაშინ განრისხდა ელიჰუ, ძე ბუზელი ბარაქიელისა, რამის საგვარეულოდან; იობზე განრისხდა იმის გამო, რომ მან ღმერთზე მართლად ჩათვალა თავი."},"3":{"verse":3,"text":"თავის სამ მეგობარზეც განრისხდა იმის გამო, რომ პასუხი ვერ გასცეს იობს და ამით გაამტყუნეს ღმერთი."},"4":{"verse":4,"text":"ელიჰუ აცლიდა იობს ლაპარაკს, რადგან ყველანი მასზე უფროსები იყვნენ ასაკით."},"5":{"verse":5,"text":"დაინახა ელიჰუმ, რომ არ გამოვიდა პასუხი ამ სამი კაცის პირიდან, და განრისხდა."},"6":{"verse":6,"text":"მიუგო ელიჰუმ, ბუზელი ბარაქიელის ძემ, და უთხრა: წლებით უმრწემესი ვარ მე, თქვენ კი მოხუცებულნი; ამიტომაც მომერიდა და ვერ გავბედე მომეხსენებინა თქვენთვის ჩემი აზრი."},"7":{"verse":7,"text":"ვიფიქრე, დღეებმა ილაპარაკონ და წელთა სიმრავლემ ასწავლოს-მეთქი სიბრძნე;"},"8":{"verse":8,"text":"ნამდვილად კი, კაცში მყოფი სული და სუნთქვა ყოვლადძლიერისა განასწავლის მას."},"9":{"verse":9,"text":"დღეგრძელნი ყოველთვის არ არიან ბრძენნი და მხოლოდ მოხუცებულნი არ მიხვედრილან სიმართლეს."},"10":{"verse":10,"text":"ამიტომ ვამბობ: მომისმინეთ, მეც გამოვთქვა ჩემი აზრი."},"11":{"verse":11,"text":"მე ვუცდიდი თქვენს სიტყვებს, ყურს ვაპყრობდი თქვენს მსჯელობას, როცა ეძებდით სათქმელს."},"12":{"verse":12,"text":"გაკვირდებით და, აჰა, არ არის თქვენ შორის მამხილებელი, რომ პასუხი მიაგოს იობს."},"13":{"verse":13,"text":"ნუ გგონიათ, სიბრძნისათვის მიგეგნოთ, როცა ფიქრობთ, ღმერთმა გააწბილოს იგი და არა ადამიანმაო."},"14":{"verse":14,"text":"ჩემ წინააღმდეგ არ მოუმართავს სიტყვები და მეც თქვენსავით არ ვუპასუხებ."},"15":{"verse":15,"text":"გაოგნდნენ, ვეღარ უპასუხეს, დაელიათ სათქმელი;"},"16":{"verse":16,"text":"მეც ველოდებოდი, როდის შეწყვეტდნენ ლაპრაკს. რაკი დადგნენ და აღარ პასუხობენ,"},"17":{"verse":17,"text":"მეც გავცემ ჩემს წილ პასუხს, მეც გამოვთქვამ-მეთქი ჩემს აზრს."},"18":{"verse":18,"text":"რადგან სავსე ვარ სიტყვებით და შიგნიდან მაწვება სული;"},"19":{"verse":19,"text":"აჰა, თავმოუხდელ ღვინოსავით არის ჩემი შიგანი, გასკდომაზეა ახალი ტიკივით."},"20":{"verse":20,"text":"ვილაპარაკებ, რომ სული მოვითქვა; გავხსნი ბაგეებს და პასუხს გავცემ."},"21":{"verse":21,"text":"პირფერობას არ დავუწყებ კაცს და ადამიანს არ მიველაქუცები;"},"22":{"verse":22,"text":"რადგან მე ლაქუცი არ ვიცი, უმალ ღმერთმა წამიღოს აქედან!"}},"meta":{"connection":"kaOrth","book_number":220,"chapter_number":32,"previous_chapter":{"connection":"kaOrth","book_number":220,"chapter":31},"next_chapter":{"connection":"kaOrth","book_number":220,"chapter":33}}}