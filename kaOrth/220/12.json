{"chapter":{"1":{"verse":1,"text":"მიუგო იობმა და უთხრა:"},"2":{"verse":2,"text":"ნამდვილად! რადგან ხალხნი ხართ, თქვენთან ერთად მოკვდება სიბრძნეც."},"3":{"verse":3,"text":"მეც თქვენსავით მაქვს გონება, თქვენზე ნაკლები არც მე ვარ. ვის არ გაუგონია მსგავსი ამბები?"},"4":{"verse":4,"text":"მოყვასის დასაცინი შევიქენი მე, ღვთის მხმობელი და მისგან პასუხნაცემი; დასაცინი შევიქენი მართალი, წაფელი."},"5":{"verse":5,"text":"სირცხვილის მაშხალა ამპარტავნის ფიქრებს! სიმტკიცე ფეხმობარბაცეს!"},"6":{"verse":6,"text":"სიმშვიდე სუფევს მძარცველთა კარვებში და უშიშრად არიან ღვთის მგმობელნი, ვინც ღმერთი მოიყვრა თავისი ხელით;"},"7":{"verse":7,"text":"ერთი ჰკითხე პირუტყვს და გასწავლის, ცის ფრინველს და გამცნობს."},"8":{"verse":8,"text":"ანდა შესჩივლე მიწას და გასწავლის, მოგახსენებენ ზღვის თევზები."},"9":{"verse":9,"text":"ვინ არ იცის ყველა ამათ შორის, რომ ღვთის ხელმა შექმნა ეს?"},"10":{"verse":10,"text":"ვის ხელშიც არის ყოველი სულდგმულის სამშვინველი და მთელი კაცთა მოდგმის სული?"},"11":{"verse":11,"text":"განა ყური არ განიცდის სიტყვას და სასა არ გრძნობს საჭმლის გემოს?"},"12":{"verse":12,"text":"განა მოხუცებშია სიბრძნე და დღეგრძელებში ჭკუა?"},"13":{"verse":13,"text":"მასთან არის სიბრძნე და ძალი, მისია რჩევა და ჭკუა."},"14":{"verse":14,"text":"აჰა, დაანგრევს და ვეღარ აშენდება, ჩაკეტავს კაცს და ვეღარ დაიხსნება."},"15":{"verse":15,"text":"დააკავებს წყლებს და დაშრებიან, გაუშვებს და მიწას დაღარავენ."},"16":{"verse":16,"text":"მასთან არის ძალი და ძლევა, მისია ცდუნებული და მაცდუნებელი."},"17":{"verse":17,"text":"მრჩეველნი ტყვედ მიჰყავს, მსაჯულებს აბრიყვებს;"},"18":{"verse":18,"text":"მეფეებს სარტყელს შემოახსნის და წელზე ძონძებს შემოარტყამს;"},"19":{"verse":19,"text":"ტყვედ მიყავს მღვდლები და ამხობს ძალმოსილთ;"},"20":{"verse":20,"text":"ართმევს მეტყველებას, სარწმუნო ხალხს და გაგების უნარს მოხუცებულებს;"},"21":{"verse":21,"text":"თავსლაფს ასხამს დიდებულებს და ძლიერებს სარტყელს უმსუბუქებს;"},"22":{"verse":22,"text":"აცხადებს იდუმალებებს წყვდიადიდან და სინათლეზე გამოჰყავს ბნელი;"},"23":{"verse":23,"text":"აძლიერებს ხალხებს და ანადგურებს, განავრცობს ხალხებს და უძღვება;"},"24":{"verse":24,"text":"ჭკუას ურევს ქვეყნის ერის თავკაცებს და უგზოუკვლო უდაბნოში ახეტიალებს;"},"25":{"verse":25,"text":"ხელის ცეცებით დადიან ბნელში უსინათლოდ, მთვრალებივით ახეტიალებს."}},"meta":{"connection":"kaOrth","book_number":220,"chapter_number":12,"previous_chapter":{"connection":"kaOrth","book_number":220,"chapter":11},"next_chapter":{"connection":"kaOrth","book_number":220,"chapter":13}}}