{"chapter":{"1":{"verse":1,"text":"კვლავ მიუგო ელიჰუმ და უთხრა:"},"2":{"verse":2,"text":"ისმინეთ, ბრძენებო, ჩემი სიტყვები! ყური მომაპყარით, გაგებულნო!"},"3":{"verse":3,"text":"რადგან ყური გამოსცდის სიტყვებს და სასა გემოს უგებს საჭმელს:"},"4":{"verse":4,"text":"ავირჩიოთ, რაც სამართლიანია და ვიცოდეთ ჩვენ შორის, რა არის უკეთესი."},"5":{"verse":5,"text":"კი თქვა იობმა, მართალი ვარო და ღმერთმა წამართვაო სამართალი;"},"6":{"verse":6,"text":"მართალი გავმტყუნდი, უდანაშაულოდ მჭირსო ეს წყლული."},"7":{"verse":7,"text":"თუ არის ვინმე იობის მსგავსი, წყალივით რომ სვამდეს გმობას?"},"8":{"verse":8,"text":"ავისმქნელებთან შეთქმულებას ესწრაფოდეს, რომ ბოროტეულ ხალხთან იაროს?"},"9":{"verse":9,"text":"რადგან ამბობს: რას არგებს კაცს ღვთისმოსავობაო?"},"10":{"verse":10,"text":"ამიტომ მისმინეთ, გულისხმიერნო! შორს იყოს ღმერთი ბოროტებისგან და ყოვლადძლიერი უსამართლობისგან!"},"11":{"verse":11,"text":"რადგან საქმისამებრ მიუზღავს ადამიანს და მისი საქციელისამებრ შეამთხვევს კაცს."},"12":{"verse":12,"text":"ჭეშმარიტად, არ ბოროტობს ღმერთი და არ ამრუდებს სამართალს ყოვლადძლიერი!"},"13":{"verse":13,"text":"ვინ ჩააბარა მას მიწა და ვინ მიანდო მას მთელი სამყარო?"},"14":{"verse":14,"text":"თუ თავისკენ მიაბრუნა თავისი სული და უკანვე წაიღო თავისი სუნთქვა,"},"15":{"verse":15,"text":"ერთიანად გაწყდება ყოველი ხორციელი და მიწად მიიქცევა ადამიანი;"},"16":{"verse":16,"text":"თუ გაგება გაქვს, მოისმინე ეს, ყური უგდე ჩემს სიტყვებს:"},"17":{"verse":17,"text":"იხელმწიფებს განა სამართლის მოძულე? ბრალს დასდებ განა მართალს, ძალმოსილს?"},"18":{"verse":18,"text":"ვინც ეუბნება მეფეს: არამზადავ! და დიდებულებს: ბოროტეულო!"},"19":{"verse":19,"text":"ვინც მთავრებს არ მიჰკერძავს და ვინც არ განარჩევს მდიდარს და ღარიბს, რადგან ყველანი მისი ხელით არიან შექმნილნი."},"20":{"verse":20,"text":"წამში იხოცებიან, შუაღამისას შებარბაცდება კაცი და იღუპება; ძლიერი წარიტაცებს მას არა კაცის ხელით;"},"21":{"verse":21,"text":"რადგან მისი თვალი კაცის გზებს დაჰყურებს და ხედავს მის ყოველ ნაბიჯს;"},"22":{"verse":22,"text":"ვერც ბნელში, ვერც შავეთში ვერ დაიმალება ბოროტმოქმედი;"},"23":{"verse":23,"text":"რადგან კაცისთვის არ დაუწესებია ჟამი ღმერთთან მისასვლელ სამსჯავროზე."},"24":{"verse":24,"text":"ის მუსრავს ძლიერებს განუკითხავად და სხვებს წამოსწევს მათ ადგილზე."},"25":{"verse":25,"text":"რადგან მან უწყის მათი ნამოქმედარი, ღამით დაამხობს მათ და შეიმუსრებიან,"},"26":{"verse":26,"text":"როგორც ბოროტეულთ შემოჰკრავს ყველას დასანახად;"},"27":{"verse":27,"text":"რადგან ზურგი შეაქციეს მას და არ შეიმეცნეს მისი გზები;"},"28":{"verse":28,"text":"რადგან მის ყურამდე მიიტანეს ბედშავთა კვნესა და დაჩაგრულთა კვნესა ესმის მას."},"29":{"verse":29,"text":"როცა დუმს ის, ვინ არის მისი მბრალმდებელი? როცა იფარავს სახეს, ვინ არის მისი მხილველი? ხალხი იქნება თუ ერთი კაცი?"},"30":{"verse":30,"text":"რომ არ იხელმწიფოს უღვთომ, რომ მახე არ დაუგოს ხალხს."},"31":{"verse":31,"text":"რადგან ღმერთს უნდა ეუბნებოდეს კაცი: დავაშავე, აღარ შევცოდავო."},"32":{"verse":32,"text":"შენ მასწავლე, რასაც მე ვერ ვხედავ: თუ ცოდვა მაქვს ჩადენილი, აღარ ჩავიდენო."},"33":{"verse":33,"text":"შენგნით მიუზღავს ის სამართალს? როგორც შენ დაგიგმია, როგორც შენ აგირჩევია და არა როგორც მე? ილაპარაკე, რაც იცი!"},"34":{"verse":34,"text":"გაგებული ხალხი ჩემსავით იფიქრებს და ბრძენი კაცები დამეთანხმებიან."},"35":{"verse":35,"text":"იობი უგუნურად ლაპარაკობს და სიბრძნე აკლია მის სიტყვებს."},"36":{"verse":36,"text":"ოჰ, ერთი გამოიცდებოდეს იობი საბოლოოდ, უკეთურთა მსგავსად რომ პასუხობს!"},"37":{"verse":37,"text":"რადგან თავის ცოდვას ახალი დანაშაული მიუსართა: ხელი ხელს შემოჰკრა ჩვენ შორის და გაამრავლა სიტყვები ღვთის წინააღმდეგ."}},"meta":{"connection":"kaOrth","book_number":220,"chapter_number":34,"previous_chapter":{"connection":"kaOrth","book_number":220,"chapter":33},"next_chapter":{"connection":"kaOrth","book_number":220,"chapter":35}}}