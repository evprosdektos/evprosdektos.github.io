{"chapter":{"1":{"verse":1,"text":"მიუგო იობმა და უთხრა:"},"2":{"verse":2,"text":"რომ აწონილიყო ჩემი წუხილი და ჩემი ტანჯვა ერთბაშად დადებულიყო სასწორზე,"},"3":{"verse":3,"text":"ახლა ზღვის ქვიშაზე უფრო მძიმე იქნებოდა; ამიტომაც სიმწრით არის სავსე ჩემი სიტყვები."},"4":{"verse":4,"text":"რადგან ჩარჭობილი მაქვს ყოვლადძლიერის ისრები და შხამს წოვს ჩემი სული. ღვთის საშინელებებმა შემომიტიეს."},"5":{"verse":5,"text":"ყროყინებს გარეული ვირი საბალახოზე? თუ ბღავის ხარი თავის თივის წინ?"},"6":{"verse":6,"text":"თუ ჭამენ უგემურს, უმარილოს? თუ არის რაიმე გემო კვერცხის ცილაში?"},"7":{"verse":7,"text":"გული არ მიმდის, ისეთი საძაგელია ჩემი პური."},"8":{"verse":8,"text":"ნეტავ ახდებოდეს ჩემი ნატვრა და გამიმართლებდეს იმედს ღმერთი!"},"9":{"verse":9,"text":"ნეტავ ინებებდეს ღმერთი და დამლეწავდეს, აუშვებდეს ხელს და გამკვეთავდეს!"},"10":{"verse":10,"text":"იქნებოდა კიდევ ნუგეში და უწყალო სატანჯველში ვინეტარებდი, რადგან არ უარმიყვია წმიდის სიტყვები."},"11":{"verse":11,"text":"რა არის ჩემი ძალა, რომ დავენდო? რა არის ჩემი ბოლო, რომ დავითმინო?"},"12":{"verse":12,"text":"განა ქვის ძალაა ჩემი ძალა, განა სპილენძია ჩემი ხორცი?"},"13":{"verse":13,"text":"აღარ არის იმედი ჩემში, წარკვეთილი მაქვს გადარჩენის სასო."},"14":{"verse":14,"text":"გაწამებულს მეგობრისგან აქვს წყალობა, თუნდაც დაივიწყოს ყოვლადძლიერის შიში."},"15":{"verse":15,"text":"ჩემი მოძმენი მუხანათობენ ხევებივით, ხევების ღვარივით მიედინებიან."},"16":{"verse":16,"text":"ყინულისგან ჩაშავებულნი, მათ ქვეშ თოვლი იმალება."},"17":{"verse":17,"text":"გადნებიან და გაქრებიან; დააცხუნებს და ადგილზევე აორთქლდებიან,"},"18":{"verse":18,"text":"იცვლიან კალაპოტებს, გადიან უდაბნოში და იკარგებიან,"},"19":{"verse":19,"text":"თემას გზებს გაჰყურებენ, შებას სავალნი ელოდება მათ;"},"20":{"verse":20,"text":"შერცხვებიან, იმედი რომ ჰქონდათ, მივლენ იქ და გაფითრდებიან."},"21":{"verse":21,"text":"რადგან ახლა არარაობა ხართ, იხილეთ საშინელება და შეძრწუნდით,"},"22":{"verse":22,"text":"ხომ გითხარით, მომიტანეთ-მეთქი, თქვენი დოვლათიდან გაიღეთ-მეთქი ჩემი გულისთვის,"},"23":{"verse":23,"text":"დამიხსენით მტრის ხელიდან და მძლავრთა ხელიდან გამომისყიდეთ,"},"24":{"verse":24,"text":"მასწავლეთ და დავდუმდები, გამაგებინეთ ჩემი ბრალი-მეთქი."},"25":{"verse":25,"text":"როგორ ჭრის მართალი სიტყვა! მაგრამ რა ძალა აქვს თქვენს საყვედურებს?"},"26":{"verse":26,"text":"როგორ შეთხზავთ სასაყვედურო სიტყვებს! ქარს მიაქვს სასოწარკვეთილის ნათქვამი."},"27":{"verse":27,"text":"ობოლზეც კი წილსა ყრით და ძირს უთხრით თქვენს მეგობარს."},"28":{"verse":28,"text":"ახლა კი მომხედეთ მე, თუ ვიცრუო თქვენ წინაშე."},"29":{"verse":29,"text":"მობრუნდით, არ იქნება ტყუილი! ჰო, მობრუნდით, ჩემი სიმართლეა აქ!"},"30":{"verse":30,"text":"აბა თუ არის ჩემს ენაზე ტყუილი? თუ ვერ ხვდება ჩემი სასა ბოროტებას?"}},"meta":{"connection":"kaOrth","book_number":220,"chapter_number":6,"previous_chapter":{"connection":"kaOrth","book_number":220,"chapter":5},"next_chapter":{"connection":"kaOrth","book_number":220,"chapter":7}}}