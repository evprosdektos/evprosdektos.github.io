{"chapter":{"1":{"verse":1,"text":"მიუგო ბილდად შუხელმა და უთხრა:"},"2":{"verse":2,"text":"როდემდე უნდა ლაპარაკობდე ასე? ამოვარდნილი ქარია შენი ბაგის სიტყვები."},"3":{"verse":3,"text":"შეცვლის ღმერთი სამართალს? შეცვლის ყოვლადძლიერი სიმართლეს?"},"4":{"verse":4,"text":"შენმა შვილებმა შესცოდეს მას და მანაც ხელში ჩაუგდო ისინი მათსავე დანაშაულს."},"5":{"verse":5,"text":"თუ შენ ღმერთისკენ მიისწრაფი და შეწყალებას ევედრები ყოვლადძლიერს,"},"6":{"verse":6,"text":"თუ სუფთა და წრფელი ხარ, ის ახლავე იფხიზლებს შენთვის და შენს უმწიკვლო საცხოვრებელს აღგიდგენს."},"7":{"verse":7,"text":"და თუ შენი დასაბამი მცირე იყო, შენი საბოლოო დიდად გაიზრდება."},"8":{"verse":8,"text":"ერთი შეეკითხე გარდასულ თაობებს და ყურად იღე მამა-პაპის სიბრძნე."},"9":{"verse":9,"text":"(რადგან გუშინდელნი ვართ ჩვენ და არაფერი ვიცით, რადგან ჩრდილია ჩვენი დღეები ამ ქვეყანაზე)."},"10":{"verse":10,"text":"განა არ დაგმოძღვრავენ და არ გეტყვიან, და გულიდან არ აღმოუტევებენ სიტყვებს?"},"11":{"verse":11,"text":"თუ იზრდება ლერწამი უჭაობოდ? თუ ამოდის შამბნარი უწყლოდ?"},"12":{"verse":12,"text":"ვიდრე ნედლია, არ ჭრიან და ყველა ბალახზე ადრე ჭკნება."},"13":{"verse":13,"text":"ასეთი ბოლო აქვს ყველას, ღვთის დამვიწყებელს, და უკეთურის მოლოდინი გაქარწყლდება,"},"14":{"verse":14,"text":"მისი სასო წარიკვეთება და მისი იმედი ობობას სახლია;"},"15":{"verse":15,"text":"დაენდობა თავის სახლს და ვერ გაუძლებს, მოეჭიდება და ვერ დაიჭერს;"},"16":{"verse":16,"text":"ამწვანებულია მზის გულზე და მთელ ბაღზე გადმოშლილი აქვს ტოტები;"},"17":{"verse":17,"text":"ქვების გროვაში იხლართება მისი ფესვები, ლოდებს შორის დაუდევს ბინა;"},"18":{"verse":18,"text":"თუ ამოგლიჯეს თავისი ადგილიდან, უარყოფს მას, არასოდეს მინახიხარო."},"19":{"verse":19,"text":"აჰა, წარხდა სიხარული მის გზაზე! მიწიდან კი სხვა აღმოცენდება."},"20":{"verse":20,"text":"იცოდე, ღმერთი არ შეიძულებს უმწიკვლოს და ხელს არ აღუპყრობს ბოროტისმოქმედთ!"},"21":{"verse":21,"text":"კიდევ აგივსებს პირს ღიმილით და ბაგეებს მხიარული ყიჟინით."},"22":{"verse":22,"text":"შენი მოძულენი სირცხვილს შეიმოსენ და უკეთურთა კარავი განქარდება."}},"meta":{"connection":"kaOrth","book_number":220,"chapter_number":8,"previous_chapter":{"connection":"kaOrth","book_number":220,"chapter":7},"next_chapter":{"connection":"kaOrth","book_number":220,"chapter":9}}}