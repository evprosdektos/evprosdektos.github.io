{"chapter":{"1":{"verse":1,"text":"მიუგო იობმა და უთხრა:"},"2":{"verse":2,"text":"ბევრი მსმენია ამისთანები; ფუჭი ნუგეშისმცემლები ხართ ყველანი."},"3":{"verse":3,"text":"თუ აქვს დასასრული ქარიან სიტყვებს? რამ გაგამწარა, ასეთ პასუხს როძ იძლევი?"},"4":{"verse":4,"text":"მეც თქვენსავით ვილაპარაკებდი, ჩემს ადგილზე რომ ყოფილიყავით? დაგიხვავებდით ამდენ სიტყვებს და თავის ქნევას დაგიწყებდით?"},"5":{"verse":5,"text":"გაგამხნევებდით ჩემი პირით და ჩემ ბაგეთა მოძრაობა განუგეშებდათ."},"6":{"verse":6,"text":"თუ ვლაპარაკიაბ, ტკივილი არ მიამდება, ვდუმვარ და რა მშორდება?"},"7":{"verse":7,"text":"მაგრამ ახლა შემაღონა მან. შენ დამიქციე ერთიანად ჩემი სახლი!"},"8":{"verse":8,"text":"ნაოჭები გამიჩინე და მოწმედ მყვანან; ჩემი სიგამხდრე ჩემი პირისახით მემოწმება."},"9":{"verse":9,"text":"მფლეთს თავისი რისხვით და მძულვარებს, კბილებს მიხრჭიალებს, მტერი თვალს ლესავს ჩემზე;"},"10":{"verse":10,"text":"პირი აქვთ დაღირებული ჩემზე, მაგინებენ და სახეში მცემენ, ხროვად შეთქმულან ჩემ წინააღმდეგ."},"11":{"verse":11,"text":"უკეთურს შემატოვა ღმერთმა და ჩამაგდო ბოროტეულთა ხელში."},"12":{"verse":12,"text":"უზრუნველად ვიყავი და დამლეწა, კისერში ჩამავლო ხელი და გამაცამტვერა, თავის სამიზნედ დამსვა."},"13":{"verse":13,"text":"გარს შემომეხვივნენ მისი მშვილდოსნები; გამიგლიჯა გულღვიძლი, არ შემიბრალა, მიწაზე დამინთხია ნაღველი."},"14":{"verse":14,"text":"გამანგრია და მანგრევს და მანგრევს, მეომარივით გამორბის ჩემკენ."},"15":{"verse":15,"text":"ჯვალო გადავიკერე კანზე და მტვერში ამოვთხვარე ჩემი დიდება."},"16":{"verse":16,"text":"სახე დაწითლებული მაქვს ტირილისგან და ჩემს წამწამებზე სიკვდილის აჩრდილია."},"17":{"verse":17,"text":"თუმცა მოძალადე არ ვყოფილვარ და ჩემი ლოცვაც სუფთა იყო!"},"18":{"verse":18,"text":"მიწავ, ნუ დაფარავ ჩემს სისხლს და ჩემი მოთქმა ნუ დაბრკოლდება!"},"19":{"verse":19,"text":"ახლაც კი, აჰა, ზეცაშია ჩემი მოწმე და ჩემი მეოხე ზესკნელშია!"},"20":{"verse":20,"text":"ჩემო დამცველნო, ჩემო მეგობრებო! ღვთის მიმართ იღვრება ჩემი ცრემლი,"},"21":{"verse":21,"text":"რომ ადამიანი ღმერთთან დაიცვას, როგორც კაცი თავის მოყვასთან."},"22":{"verse":22,"text":"რადგან ჩამოთავდებიან წლები და უკანმოუქცეველ გზას დავადგები."}},"meta":{"connection":"kaOrth","book_number":220,"chapter_number":16,"previous_chapter":{"connection":"kaOrth","book_number":220,"chapter":15},"next_chapter":{"connection":"kaOrth","book_number":220,"chapter":17}}}