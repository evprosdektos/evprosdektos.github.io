{"chapter":{"1":{"verse":1,"text":"თუ იცი ჯიხვთა დაბადების ჟამი? ფურირმის მყვირალობა თუ შეგინიშნავს?"},"2":{"verse":2,"text":"თუ დაგითვლია მისი მაკეობის თვეები? ან თუ იცი ჟამი მოგებისა?"},"3":{"verse":3,"text":"ჩაიმუხლებენ, გამოაგდებენ ნაშიერთ, უამდებათ შობის ტკივილები."},"4":{"verse":4,"text":"მაგრდებიან მათი შვილები, იზრდებიან ტრიალ მინდორზე, იფანტებიან და უკან აღარ უბრუნდებიან."},"5":{"verse":5,"text":"ვინ გაუშვა ნებაზე კანჯარი და ველურ ვირს საბელი ვინ გაუხსნა,"},"6":{"verse":6,"text":"რომელსაც უდაბნო მივეცი სახლად და სამყოფლად - მლაშობი?"},"7":{"verse":7,"text":"ქალაქის ხმაურს არად აგდებს და გამრეკის შეძახილებს არ უსმენს."},"8":{"verse":8,"text":"მთებზე საძოვრად დაეხეტება და ყოველგვარ სიმწვანეს დაეძებს."},"9":{"verse":9,"text":"თუ ისურვებს მარტორქა შენს სამსახურს? შენს ბაგებთან თუ დაიღამებს?"},"10":{"verse":10,"text":"ბაწრით თუ დააკავებ მარტორქას ხნულთან? თუ დაგიფარცხავს ნახნავებს შენს უკან?"},"11":{"verse":11,"text":"თუ დაენდობი მის ძლიერებას და შენს საშრომელს თუ მიანდობ?"},"12":{"verse":12,"text":"თუ გექნება იმედი, რომ თესლს დაგიბრუნებს და კალოზე დაგიხვავებს?"},"13":{"verse":13,"text":"ხალისობენ სირაქლემას ფრთები, მაგრამ სიყვარულის ნაკრეტენი და ბუმბულია ისინი?"},"14":{"verse":14,"text":"რადგან მიწაზე დებს თავის კვერცხებს და ქვიშაში ათბობს მათ;"},"15":{"verse":15,"text":"ავიწყდება, რომ ფეხით გაიჭეჭყება და ველის მხეცი გათელავს მას."},"16":{"verse":16,"text":"სასტიკად ექცევა თავის ბარტყებს, თითქოს მისები არ ყოფილიყვნენ; ამაოა მისი გარჯა სიფრთხილის გარეშე;"},"17":{"verse":17,"text":"რადგან ღმერთმა დაუკავა მას ჭკუა და წილად არ არგუნა გონება;"},"18":{"verse":18,"text":"რაჟამს შეიმართება გასაფრენად, დასცინის ცხენსა და მხედარს."},"19":{"verse":19,"text":"შენ მიეცი ცხენს ძლიერება? შენ შემოსე ფაფრით მისი კისერი?"},"20":{"verse":20,"text":"შენ ახტუნებ მას კალიასავით? მისი მჭახე ჭიხვინი ზარდამცემია!"},"21":{"verse":21,"text":"მიწას თხრის ველზე და ხარობს, ძლიერი ჭენებით მახვილს ეგებება."},"22":{"verse":22,"text":"შიშს დასცინის, არ ფრთხება და მახვილისგან პირს არ აბრუნებს;"},"23":{"verse":23,"text":"მის თავზე ჟღრიალებს კაპარჭი, ელავს შუბისწვერი და ჰოროლი."},"24":{"verse":24,"text":"გრიალ-დგანდგარში ყლაპავს მიწას და ბუკის ხმა ვერ აკავებს;"},"25":{"verse":25,"text":"ბუკის ცემაზე, იტყვის: აჰა! და შორითვე იყნოსავს ბრძოლას, სარდლის შეძახილებს და ყიჟინას."},"26":{"verse":26,"text":"შენს ჭკუაზე ნავარდობს ქორი და სამხრეთისკენ მიფრინავს ფრთაგაშლილი?"},"27":{"verse":27,"text":"შენს ბრძანებაზე აღმაფრენს არწივი და იკეთებს მაღლა თავის ბუდეს?"},"28":{"verse":28,"text":"კლდეზე სახლობს და ათევს ღამეს, კლდის ქიმია მისი ციხე-სიმაგრე;"},"29":{"verse":29,"text":"იქიდან ეძებს საკვებს, შორიდანვე ჭვრეტს მისი თვალი;"},"30":{"verse":30,"text":"მისი მართვენი სისხლს ხვრეპენ და სადაც ლეშია, იქ გაჩნდება."}},"meta":{"connection":"kaOrth","book_number":220,"chapter_number":39,"previous_chapter":{"connection":"kaOrth","book_number":220,"chapter":38},"next_chapter":{"connection":"kaOrth","book_number":220,"chapter":40}}}