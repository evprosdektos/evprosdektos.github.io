{"chapter":{"1":{"verse":1,"text":"ამის გამოც მიფრთხის გული და საგულედან ამოვარდნას ლამობს."},"2":{"verse":2,"text":"უსმინეთ, კარგად უსმინეთ გრგვინვაში მის ხმას და ქუხილს, მისი პირიდან გამომავალს!"},"3":{"verse":3,"text":"მთელ ცისქვეშეთში აჭექებს მას და მისი ელვა ქვეყნიერების კიდეებს სწვდება;"},"4":{"verse":4,"text":"მის მერე დაიქუხებს, დაიგრიალებს დიდებულ ხმაზე და არ შეწყვეტს ელვას, როცა ისმის მისი ქუხილი."},"5":{"verse":5,"text":"გრგვინავს ღმერთი თავის საკვირველ ხმაზე, ქმნის სიდიადეთა, რომელთა შეცნობა ჩვენ არ ძალგვიძს;"},"6":{"verse":6,"text":"რადგან თოვლს ეუბნება: დაეფინე მიწას! წვიმის თავსხმას და თავისი წვიმების თქეშს: გაძლიერდი!"},"7":{"verse":7,"text":"ის ბეჭდავს ყოველი ადამიანის ხელს, რომ მთელმა ხალხმა იცოდეს მისი ნამოქმედარი;"},"8":{"verse":8,"text":"მხეცები გარბიან ქვაბულებში და თავიანთ ბუნაგებში იყუჟებიან;"},"9":{"verse":9,"text":"სამხრეთიდან მოდის ქარიშხალი და ჩრდილოეთიდან - ყინვა;"},"10":{"verse":10,"text":"ღვთის სუნთქვა ბადებს ყინულს და წყალთა სიფართე ვიწროვდება;"},"11":{"verse":11,"text":"წყლით ბერავს ღრუბელს და მისი ელვა ჯანღებს ფანტავს;"},"12":{"verse":12,"text":"ყველაფერი მისი განგებით ბრუნავს, რომ ყოველი მისი ნაბრძანები აღსრულდეს დედამიწის ზურგზე;"},"13":{"verse":13,"text":"თუ დასასჯელად, თუ მიწისთვის, თუ წყალობისთვის გამოაჩენს მას."},"14":{"verse":14,"text":"ყურადიღე ეს, იობ! დადექი და ჩასწვდი ღვთის სასწაულებს!"},"15":{"verse":15,"text":"თუ იცი, როგორ განაგებს მათ ღმერთი და როგორ გამოაშუქებს ელვას თავისი ღრუბლიდან?"},"16":{"verse":16,"text":"თუ იცი ჯანღების ასავალ-დასავალი - ყოვლადბრძენის საკვირველებანი?"},"17":{"verse":17,"text":"თუ იცი, რატომ ხურდება შენი სამოსელი, როცა მყუდროვდება ქვეყანა სამხრეთის ქარში?"},"18":{"verse":18,"text":"თუ აიჭრები მასთან ერთად ცის მყარში, სარკესავით რომ არის ჩამოსხმული?"},"19":{"verse":19,"text":"გვასწავლე, რა ვუთხრათ მას? ვერაფერი მოგვიფიქრებია სიბნელისგან."},"20":{"verse":20,"text":"თუ მოხსენდება მას, რომ ლაპარაკი მსურს? თუ ინატრებს კაცი, რომ შთაინთქას?"},"21":{"verse":21,"text":"ვერ უსწორებენ თვალს ცაზე მოკაშკაშე მნათობს, როცა ქარი გადაივლის და გადაწმენდს ცარგვალს."},"22":{"verse":22,"text":"ჩრდილოეთიდან მოდის ნათება, საშინელია ღვთის ირგვლივ ბრწყინვალება!"},"23":{"verse":23,"text":"ვერ ვწვდებით ყოვლადძლიერს, ის აღმატებულია ძალით და სიმართლით; მრავალმოწყალეა, არავის ჩაგრავს."},"24":{"verse":24,"text":"ამიტომაც მისი ეშინია ხალხს; ბრძენებს ის არად აგდებს."}},"meta":{"connection":"kaOrth","book_number":220,"chapter_number":37,"previous_chapter":{"connection":"kaOrth","book_number":220,"chapter":36},"next_chapter":{"connection":"kaOrth","book_number":220,"chapter":38}}}