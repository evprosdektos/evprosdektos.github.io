{"chapter":{"1":{"verse":1,"text":"კაცის ცხოვრება ჯარის სამსახურია ამქვეყნად, მისი დღეები ქირისკაცის დღეებია."},"2":{"verse":2,"text":"როგორც მონას სწყურია ჩრდილი და როგორც ქირისკაცი ელის გასამრჯელოს,"},"3":{"verse":3,"text":"ასე მხვდა წილად ფუჭი თვეები და მძიმე ღამეები მომეთვალა."},"4":{"verse":4,"text":"თუ ვწევარ, ვამბობ, როდის ავდგები? გრძელია ღამე და გამძღარი ვარ ფორიაქით განთიადამდე;"},"5":{"verse":5,"text":"მატლებით არის ჩემი ხორცი შემოსილი და მიწის მტვერით, სკდება ჩემი კანი და იხრწნება;"},"6":{"verse":6,"text":"ჩემი დღეები ჯარაზე სწრაფია და უიმედოდ იწურებიან;"},"7":{"verse":7,"text":"გახსოვდეს, ქარია ჩემი სიცოცხლე, არ მობრუნდება ჩემი თვალი სიკეთის სანახავად;"},"8":{"verse":8,"text":"ვეღარ მიხილავს ჩემი დამნახველი თვალი, თვალს მომკრავ და, აჰა, აღარა ვარ!"},"9":{"verse":9,"text":"განქარდება ღრუბელი და მიდის, ასე ჩადის შავეთში და აღარ ამოდის,"},"10":{"verse":10,"text":"აღარ ბრუნდება თავის სახლში და ვეღარ ცნობილობს მას მისი ადგილი."},"11":{"verse":11,"text":"მეც აღარ დავაყენებ ჩემს პირს, ვილაპარაკებ სულშეჭირვებული, ვიღაღადებ სიცოცხლეგამწარებული."},"12":{"verse":12,"text":"განა ზღვა ვარ ან გველეშაპი, ყარაული რომ დამიყენე?"},"13":{"verse":13,"text":"როცა ვიტყვი, მანუგეშებს ჩემი საწოლი-მეთქი, ამატანინებს მწუხარებას ჩემი სარეცელი-მეთქი,"},"14":{"verse":14,"text":"მაშინ მაფრთხობ სიზმრებით და მოჩვენებებით მაშინებ,"},"15":{"verse":15,"text":"დახრჩობას ირჩევს ჩემი სული და სიკვდილს - ჩემი ძვლები!"},"16":{"verse":16,"text":"მომძულდა! არ ვიცოცხლებ სამარადისოდ. დამეხსენი, რადგან ფუჭია ჩემი სიცოცხლე."},"17":{"verse":17,"text":"რა არის ადამიანი, რომ ასე განადიდე და მისკენ მიგიპყრია გულისყური?"},"18":{"verse":18,"text":"რომ მოინახულებ ყოველ დილით და გამოსცდი ყოველ წამს?"},"19":{"verse":19,"text":"როდის მომაშორებ მზერას, როდის მომეშვები, რომ ნერწყვი მაინც გადავყლაპო?"},"20":{"verse":20,"text":"თუ შევცოდე, შენ რა დაგიშავე, ადამის მოდგმის მცველო? რისთვის დამისვი შენს სამიზნედ, რისთვის შევიქენი ტვირთად ჩემივე თავისთვის?"},"21":{"verse":21,"text":"რატომ არ მომიტევებ შეცოდებას და არ წარმიხოცავ დანაშაულს? რადგან ახლა მიწაში რომ ვიწვე, დილით დამიწყებდი ძებნას და აღარ ვიქნებოდი."}},"meta":{"connection":"kaOrth","book_number":220,"chapter_number":7,"previous_chapter":{"connection":"kaOrth","book_number":220,"chapter":6},"next_chapter":{"connection":"kaOrth","book_number":220,"chapter":8}}}