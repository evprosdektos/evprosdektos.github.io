{"chapter":{"1":{"verse":1,"text":"მიუგო ცოფარ ნაყამათელმა და უთხრა:"},"2":{"verse":2,"text":"განა ბევრ სიტყვას პასუხი არ გაეცემა? განა მჭევრმეტყველება კაცს ამართლებს?"},"3":{"verse":3,"text":"შენი ფუჭსიტყვაობა ჩააჩუმებს ადამიანებს? დაცინვას მოჰყვები და არავინ იქნება შემარცხვენელი?"},"4":{"verse":4,"text":"შენ ამბობ, მართლად განვსჯიო და სუფთა ვართო მის თვალში."},"5":{"verse":5,"text":"ნეტავ ღმერთი ალაპარაკდებოდეს და გახსნიდეს ბაგეებს შენ მიმართ!"},"6":{"verse":6,"text":"გაგიცხადებდა სიბრძნის საიდუმლოებებს, რადგან ორგემაგეა სიბრძნე. იცოდე, რომ დაივიწყა ღმერთმა ზოგიერთი შენი შეცოდება."},"7":{"verse":7,"text":"ჩასწვდები შენ ღვთის სიღრმეს? ჩასწვდები ყოვლადძლიერის სრულყოფილებას?"},"8":{"verse":8,"text":"ცათა მწვერვალებია, რა გამოგივა? ქვესკნელზე უღრმესია, რას შეიცნობ?"},"9":{"verse":9,"text":"დედამიწაზე გრძელია ზომით და ზღვაზე ვრცელი."},"10":{"verse":10,"text":"თუ ჩაივლის, დაატუსაღებს და მსჯავრს დასდებს - წინ ვინ აღუდგება?"},"11":{"verse":11,"text":"რადგან ის ცნობს ცრუ ხალხს; ის ხედავს ბოროტებას და იმახსოვრებს."},"12":{"verse":12,"text":"ქარაფშუტა კაცი განისწავლება და ველური ვირის ჩოჩორიც კი ადამიანად იქცევა!"},"13":{"verse":13,"text":"თუ შენ განაწყობ შენს გულს და განაპყრობ ხელებს მის მიმართ,"},"14":{"verse":14,"text":"თუ ცოდვა აქვს შენს ხელს, განიშორე და არ დაასადგურო უკეთურება შენს კარვებში,"},"15":{"verse":15,"text":"მაშინ აღმართავ შენს სახეს უმწიკვლოდ, განმტკიცდები და შიში არ გექნება."},"16":{"verse":16,"text":"რადგან დაგავიწყდება ტანჯვა-წამება, როგორც ჩავლილ წყალს, ისე გაიხსენებ;"},"17":{"verse":17,"text":"შუადღესავით ინათებს წუთისოფელი და ბნელი დილასავით იქნება;"},"18":{"verse":18,"text":"დამშვიდდები, რადგან არის სასო, დასადგურდები და იმედიანად დაიძინებ;"},"19":{"verse":19,"text":"იწვები და არავინ შეგაშინებს, მრავალნი დაგიწყებენ პირფერობას."},"20":{"verse":20,"text":"ბოროტმოქმედთა თვალნი დაივსებიან, დაეკარგებათ თავშესაფარი და გაქარწყლდება მათი იმედები."}},"meta":{"connection":"kaOrth","book_number":220,"chapter_number":11,"previous_chapter":{"connection":"kaOrth","book_number":220,"chapter":10},"next_chapter":{"connection":"kaOrth","book_number":220,"chapter":12}}}