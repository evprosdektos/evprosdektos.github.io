{"chapter":{"1":{"verse":1,"text":"მიუგო იობმა და თქვა:"},"2":{"verse":2,"text":"ნამდვილად! ვიცი, რომ ასეა. როგორ უნდა ემართლებოდეს ადამიანი ღმერთს?"},"3":{"verse":3,"text":"თუ ვინმე გაუმართავს დავას, ათასში ერთზეც კი ვერ გასცემს პასუხს."},"4":{"verse":4,"text":"გულბრძენია და ძალამორჭმული, ვინ გაჯიუტებია მას და მრთელი დარჩენილა?"},"5":{"verse":5,"text":"მან შეძრა მთები ისე, რომ არავინ უწყის; მან დაამხო ისინი თავისი რისხვით;"},"6":{"verse":6,"text":"მან მოარყია დედამიწა თავისი ადგილიდან და ირხევიან მისი სვეტები;"},"7":{"verse":7,"text":"ეტყვის მზეს და არ ამოდის, ვარსკვლავებს ეფარება;"},"8":{"verse":8,"text":"მან ერთმა გაშალა ცა და მიაბიჯებს ზღვის ხერხემალზე;"},"9":{"verse":9,"text":"მან შექმნა გუთანი, ორიონი და ხომლი და სამხრეთის პალატები,"},"10":{"verse":10,"text":"მან შექმნა გამოუკვლეველი დიდებულებანი და ურიცხვი საკვირველებანი."},"11":{"verse":11,"text":"აჰა, გადაივლის ჩემს თავზე და მე ვერ ვხედავ, ჩაივლის და ვერ შევამჩნევ;"},"12":{"verse":12,"text":"აჰა, მოიტაცებს და ვინ არის დამკავებელი? ვინ ეტყვის: რას აკეთებ?"},"13":{"verse":13,"text":"ღმერთი არ შეაბრუნებს თავის რისხვას, მის ქვეშ ემხობიან რაჰაბის თანამდგომნი."},"14":{"verse":14,"text":"როგორ შევეპასუხო, როგორ შევარჩიო მისთვის სათქმელი?"},"15":{"verse":15,"text":"მართალიც რომ ვიყო, არ შევეპასუხები, მხოლოდ შევევედრები ჩემს მსაჯულს."},"16":{"verse":16,"text":"თუ შევღაღადებდი და პასუხს გამცემდა, არ დავიჯერებდი, რომ მან ყურად იღო ჩემი ხმა."},"17":{"verse":17,"text":"გრიგალივით მლეწავს და უმიზეზოდ მიმრავლებს ჭრილობებს;"},"18":{"verse":18,"text":"სულს არ მათქმევინებს, არამედ მაძღობს სიმწარით;"},"19":{"verse":19,"text":"თუ ძალზე მიდგა, აჰა, ძლიერია! თუ სამართალზე - ვინ მოსთხოვს პასუხს?"},"20":{"verse":20,"text":"მართალიც რომ ვიყო, ჩემივე ბაგეები გამამტყუნებენ; უმწიკვლოც რომ ვიყო, გამაშავებენ."},"21":{"verse":21,"text":"უმწიკვლო ვარ, მაგრამ არად ვაგდებ ჩემს თავს: სიცოცხლე მომძულდა."},"22":{"verse":22,"text":"სულერთია, ამიტომაც ვამბობ: უმწიკვლოს და ბოროტს ერთნაირად ღუპავს იგი."},"23":{"verse":23,"text":"როცა კლავს შოლტი ანაზდეულად, უბრალოთა განსაცდელს დასცინის იგი."},"24":{"verse":24,"text":"ქვეყანა ბოროტის ხელშია, ის უფარავს სახეს მის მსაჯულებს; თუ ის არ არის, მაშ ვინღა არის?"},"25":{"verse":25,"text":"ჩემი დღეები მორბედის უსწრაფესია, გარბიან, სიკეთე არ უნახავთ;"},"26":{"verse":26,"text":"მიქრიან ლერწმის ნავებივით, არწივივით, საკვებისკენ რომ მიისწრაფის."},"27":{"verse":27,"text":"თუ ვიტყვი, მოვეშვები ჩემს ჩივილს, უკუვიყრი მწუხარებას და გავმხნევდები-მეთქი,"},"28":{"verse":28,"text":"მაინც მაშინებს ყველა ჩემი სატანჯველი, ვიცი, მაინც არ გამამართლებ."},"29":{"verse":29,"text":"მე გავმტყუნდები! რისთვის უნდა დავშვრე ამაოდ?"},"30":{"verse":30,"text":"თუნდაც თოვლის წყალში განვიბანო თავი, თუნდაც ნაცარტუტით გავითეთრო ხელები,"},"31":{"verse":31,"text":"მაშინაც კი ორმოში ჩამძირავდი და ჩემსავე სამოსელს შევზიზღდებოდი;"},"32":{"verse":32,"text":"რადგან ის ჩემსავით ადამიანი კი არის, რომ პასუხი მივაგო და ერთად წავიდეთ სამსჯავროში."},"33":{"verse":33,"text":"არ არის ჩვენ შორის შუამავალი, რომ ორივეს დაგვადოს თავისი ხელი."},"34":{"verse":34,"text":"გამარიდოს თავის კვერთხი და ნუღარ შემზარავს მისი შიშისზარი!"},"35":{"verse":35,"text":"მაშინ ვილაპარაკებდი და არ შემეშინდებოდა მისი, რადგან ასე არა ვარ ჩემს თავთან."}},"meta":{"connection":"kaOrth","book_number":220,"chapter_number":9,"previous_chapter":{"connection":"kaOrth","book_number":220,"chapter":8},"next_chapter":{"connection":"kaOrth","book_number":220,"chapter":10}}}