{"chapter":{"1":{"verse":1,"text":"მიუგო იობმა და უთხრა:"},"2":{"verse":2,"text":"დღესაც მწარე იქნება ჩემი სიტყვა. ჩემი სატანჯველი უფრო მძიმეა, ვიდრე კვნესა ჩემი."},"3":{"verse":3,"text":"ნეტავი მაცოდინა, როგორ ვიპოვო იგი, როგორ მივიდე მის სამყოფლამდე?"},"4":{"verse":4,"text":"წინ დავუდებდი ჩემს სარჩელს და მხილებებით ავივსებდი პირს."},"5":{"verse":5,"text":"გავიგებდი მის საპასუხო სიტყვებს და მივხვდებოდი, რასაც მეტყოდა."},"6":{"verse":6,"text":"მთელი ძალით ხომ არ დამიწყებდა დავას? არა! მომისმენდა მხოლოდ."},"7":{"verse":7,"text":"იქ დაიწყებდა მართალი მის მხილებას, მე კი საბოლოოდ თავს დავიხსნიდი ჩემი მსაჯულისგან."},"8":{"verse":8,"text":"აჰა, წინ მივდივარ, არა ჩანს; უკან მივდივარ და ვერ ვაგნებ მას."},"9":{"verse":9,"text":"მარცხნივ საქმეშია და ვერ ვხედავ; მარჯვნივ იმალება და ვერ ვამჩნევ."},"10":{"verse":10,"text":"მაგრამ მან იცის ჩემი ასავალ-დასავალი; გამომცადოს და ოქროსავით გამოვდნები."},"11":{"verse":11,"text":"მის კვალზე იდგა ჩემი ფეხი, მის გზას ვიცავდი განუხრელად."},"12":{"verse":12,"text":"მისი ბაგეების მცნებათაგან არ გადამიხვევია; უბეში დავიუნჯე მისი პირის სიტყვები."},"13":{"verse":13,"text":"ის ერთადერთია - ვინ გადაათქმევინებს? რასაც მოისურვებს მისი სული, იმას გააკეთებს."},"14":{"verse":14,"text":"ბოლომდე შეასრულებს ჩემს წილხვედრილს - ასეთი ბევრი აქვს მას."},"15":{"verse":15,"text":"ამიტომაც ვძრწივარ მის წინაშე, ჩავუფიქრდები და მეშინია მისი."},"16":{"verse":16,"text":"ღმერთმა დააძაბუნა ჩემი გული და შემაძრწუნა ყოვლადძლიერმა."},"17":{"verse":17,"text":"ბარემ დავიღუპო უკუნეთში და ბნელმა დამიფაროს სახე!"}},"meta":{"connection":"kaOrth","book_number":220,"chapter_number":23,"previous_chapter":{"connection":"kaOrth","book_number":220,"chapter":22},"next_chapter":{"connection":"kaOrth","book_number":220,"chapter":24}}}