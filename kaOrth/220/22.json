{"chapter":{"1":{"verse":1,"text":"მიუგო ელიფაზ თემანელმა და უთხრა:"},"2":{"verse":2,"text":"რას არგებს ღმერთს კაცი, როცა ბრძენიც კი თავისი თავისთვის არის სასარგებლო."},"3":{"verse":3,"text":"რაში სჭირდება ყოვლადძლიერს შენი სიმართლე? ან რა გამორჩენა ექნება, თუ შენ წრფელი გზებით ივლი?"},"4":{"verse":4,"text":"განა შენი მოშიშების გამო დაგიწყებს მხილებას და წავა შენთან ერთად სამსჯავროზე?"},"5":{"verse":5,"text":"განა დიდი არ არის შენი სიბორეტე? განა აქვს ბოლო შენს შეცოდებებს?"},"6":{"verse":6,"text":"რადგან ტყუილუბრალოდ იხუთავდი შენი მოძმისაგან და ტანისამოსს ხდიდი შიშველ-ტიტველს;"},"7":{"verse":7,"text":"მწყურვალს წყალს არ ასმევდი და მშიერს პურს უკავებდი;"},"8":{"verse":8,"text":"მძლავრისაა ეს ქვეყანა და აღზევებული მკვიდრობს იქ;"},"9":{"verse":9,"text":"ქვრივები ხელცარიელი გაგისტუმრებია და ობლებს მკლავები მოსწყვეტია."},"10":{"verse":10,"text":"ამიტომ არის შენს ირგვლივ ხაფანგები და ანაზდეული შიში გაძრწუნებს;"},"11":{"verse":11,"text":"წყვდიადი გიშლის ხედვას თუ წყლის ნიაღვარმა გადაგფარა?"},"12":{"verse":12,"text":"განა ღმერთი ცაზე მაღლა არ არის? შეხედე ვარსკვლავთა თავანს, რა მაღალია!"},"13":{"verse":13,"text":"შენ ამბობ, რა უნდა იცოდეს ღმერთმა, ბურუსიდან რა უნდა განსაჯოსო?"},"14":{"verse":14,"text":"ღრუბელი აქვს საფარველად და ვერ იხედება, ცარგვალს უვლისო გარშემო."},"15":{"verse":15,"text":"ნუთუ ძველ გზას ადგახარ, ავკაცები რომ დადიოდნენ?"},"16":{"verse":16,"text":"რომლებიც უდროოდ წარიტაცნენ, ღვარმა გადარეცხა მათი საძირკველი."},"17":{"verse":17,"text":"ღმერთს ეუბნებოდნენ: გაგვეცალე! რას გვარგებსო ყოვლადძლიერი?"},"18":{"verse":18,"text":"მან კი სახლები აღვსო დოვლათით. შორს იყოს ჩემგან ბოროტეულთა რჩევა!"},"19":{"verse":19,"text":"უყურებდნენ მართალნი და ხარობდნენ, დასცინოდა მათ უმწიკვლო კაცი."},"20":{"verse":20,"text":"ხომ გაცამტვერდა ჩვენი მტერი და მათი ნატამალი ხომ ცეცხლმა შეჭამა!"},"21":{"verse":21,"text":"შეეთვისე მას და მშვიდობით იქნები, ამით მოვა შენთან ნეტარება;"},"22":{"verse":22,"text":"მიიღე მისი ბაგიდან რჯული და გულში ჩაიდევი მისი სიტყვები;"},"23":{"verse":23,"text":"თუ მიიქცევი ყოვლადძლიერისკენ, აშენდები; მოაშორე უკეთურება შენს კარვებს;"},"24":{"verse":24,"text":"მტვერში დაფანტე ოქრო და რიყის ქვებში გაურიე ოფირის ბაჯაღლო;"},"25":{"verse":25,"text":"ყოვლადძლიერი იყოს შენი ოქრო და ელვარე ვერცხლი შენთვის."},"26":{"verse":26,"text":"რადგან მაშინ ყოვლადძლიერში ჰპოვებ ნეტარებას და ღვთისკენ აღმართავ სახეს;"},"27":{"verse":27,"text":"ილოცებ მის მიმართ და მოგისმენს, და შეასრულებ შენს აღთქმებს;"},"28":{"verse":28,"text":"რასაც ჩაიფიქრებ, აგიხდება და შენს გზებზე ნათელი იბრწყინებს."},"29":{"verse":29,"text":"თუ დაამცირეს, შენ მის აღზევებას იტყვი; თვალდახრილს იხსნის იგი."},"30":{"verse":30,"text":"ბრალიანსაც კი გადაარჩენს, შენი უმწიკვლო ხელით გადარჩება."}},"meta":{"connection":"kaOrth","book_number":220,"chapter_number":22,"previous_chapter":{"connection":"kaOrth","book_number":220,"chapter":21},"next_chapter":{"connection":"kaOrth","book_number":220,"chapter":23}}}