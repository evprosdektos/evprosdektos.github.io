{"chapter":{"1":{"verse":1,"text":"კვლავ მიუგო ელიჰუმ და უთხრა:"},"2":{"verse":2,"text":"ნუთუ სამართლიანად მიგაჩნია, რომ ამბობ, ღმერთზე მართალი ვარო?"},"3":{"verse":3,"text":"რომ ამბობ, რას მარგებს, რას მომიტანს ჩემი უცოდველობაო?"},"4":{"verse":4,"text":"მე შეგიბრუნებ სიტყვას შენ და შენს მეგობრებსაც:"},"5":{"verse":5,"text":"ახედე ცას და დაინახე, შეხედე ცარგვალს - ხომ შენზე მაღალია?"},"6":{"verse":6,"text":"რას დაუშავებ მას შენი შეცოდებით? რაც უნდა იმრავლოს შენმა დანაშაულმა, რას ავნებ მას?"},"7":{"verse":7,"text":"რას შემატებ მას შენი სიმართლით ან რას უნდა გემოელოდეს შენგან?"},"8":{"verse":8,"text":"მხოლოდ კაცს, შენივე მსგავსს, ეხება შენი უკეთურება და ადამის ძეს - შენი სიმართლე."},"9":{"verse":9,"text":"ბევრი ჩაგვრისაგან კვნესიან, შველას ითხოვენ ძლიერთა მკლავებიდან."},"10":{"verse":10,"text":"არავინ ამბობს: სად არის ღმერთი, ჩემი შემქმნელი, ღამით გალობათა მომმადლებელი?"},"11":{"verse":11,"text":"რომელმაც განგვასწავლა მიწის მხეცებზე მეტად და ცის ფრინველებზე მეტად განგვაბრძნო?"},"12":{"verse":12,"text":"იქ კვნესიან ისინი და პასუხს არ სცემს ღმერთი უკეთურთა ამპარტავნობის გამო."},"13":{"verse":13,"text":"ჭეშმარიტად სიცრუეს არ მოისმენს ღმერთი და არ მოხედავს მას ყოვლადძლიერი."},"14":{"verse":14,"text":"თუმცა შენ ამბობ, რომ ვერ ხედავ მას, მაგრამ სამართალი მის წინაშეა, დაელოდე."},"15":{"verse":15,"text":"თუ ახლა არა, ოდესმე მაინც გამოაჩენს თავის რისხვას და არად ჩააგდებს მეტისმეტ სიამპარტავნეს."},"16":{"verse":16,"text":"ამაოდ გახსნა პირი იობმა და უაზროდ ახვავებს სიტყვებს."}},"meta":{"connection":"kaOrth","book_number":220,"chapter_number":35,"previous_chapter":{"connection":"kaOrth","book_number":220,"chapter":34},"next_chapter":{"connection":"kaOrth","book_number":220,"chapter":36}}}