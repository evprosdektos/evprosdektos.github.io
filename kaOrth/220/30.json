{"chapter":{"1":{"verse":1,"text":"დამცინიან ჩემზე უმრწემესნიც, რომელთა მამებსაც ჩემი ფარის ძაღლებში არ გავრევდი;"},"2":{"verse":2,"text":"რაღაში მარგია მათი მკლავის ძალა? სიბერე ეწია მათ."},"3":{"verse":3,"text":"შიმშილისგან გაძვალტყავებულნი გარბიან გვალვიან უდაბნოში, დიდი ხნის მიტოვებულ ტრამალებში;"},"4":{"verse":4,"text":"ქათანაცარას წიწკნიან ბუჩქებდაან და კურდღლისცოცხას ფესვებია მათი პური;"},"5":{"verse":5,"text":"ადამიანთაგან აძევებენ და, როგორც ქურდს, ისე მიჰყვებიან;"},"6":{"verse":6,"text":"რომ ხევ-ხუვებში და მიწის მღვიმეებში იცხოვრონ;"},"7":{"verse":7,"text":"ბუჩქებს შორის ყროყინებენ და ჯაგნარების ქვეშ იყუჟებიან;"},"8":{"verse":8,"text":"არამზადებივით, უგვანი ბრბოსავით, განიდევნენ ქვეყნიდან;"},"9":{"verse":9,"text":"ახლა მათი სამღერელი და სალაპარაკო გავხდი;"},"10":{"verse":10,"text":"ვეზიზღები, გარბიან ჩემგან და წამდაუწუმ მაფურთხებენ სახეში,"},"11":{"verse":11,"text":"რადგან ახსნეს ჩემი თოკი და შემაჭირვეს, ლაგამი დამიგდეს წინ."},"12":{"verse":12,"text":"მარჯვნივ ნაბიჭვარი აღმიდგა და ფეხებში მცემენ, ჩემი დაღუპველი გზები მოასწორეს;"},"13":{"verse":13,"text":"დამინგრიეს გზა-სავალი ჩემს დასამხობად, შემწეც არ უნდათ;"},"14":{"verse":14,"text":"თითქოს ფართე ხვრელით მოდიან, გრიალით მოექანებიან;"},"15":{"verse":15,"text":"საშინელებები დამატყდა თავს, ქარივით გაიქროლა ჩემბა დიდებამ და ღრუბელივით გადავიდა ჩემი დოვლათი;"},"16":{"verse":16,"text":"და ახლა იღვრება ჩემი სული, გაჭირვების დღეები მეწიენ მე;"},"17":{"verse":17,"text":"ღამით მტეხავს ძვლები და მოსვენება არა აქვს ჩემს სახსრებს;"},"18":{"verse":18,"text":"ძლივძლივობით მეხდება ტანსაცმელი, პერანგის საყელოსავით მაქვს შემოჭერილი;"},"19":{"verse":19,"text":"ტალახში მისროლა და მტვერსა და ნაცარს დავემსგავსე;"},"20":{"verse":20,"text":"შველას გთხოვ და ხმას არ მცემ, ვდგავარ შენ წინაშე და ვერ მამჩნევ;"},"21":{"verse":21,"text":"მტარვალად მექეცი, შენი ძლიერი მკლავით მებრძვი;"},"22":{"verse":22,"text":"ამწიე და ქარზე შემაგდე, ქარიშხალს მიმეცი გასაცამტერებლად."},"23":{"verse":23,"text":"ვიცი, სასიკვდილოდ მიგყევარ ყოველი ცოცხალის შესაკრებელ სახლში;"},"24":{"verse":24,"text":"განა ნანგრევიდან არ იწვდიან ხელს და უბედურებაში არ ითხოვენ შველას?"},"25":{"verse":25,"text":"განა არ მიტირია ბედშავზე? განა არ მიწუხნია გაჭირვებულზე?"},"26":{"verse":26,"text":"ჰოდა, სიკეთეს ველოდი და ბოროტება მოვიდა, ნათელს ვთესავდი და ბნელი მოვიდა;"},"27":{"verse":27,"text":"შიგნეული მიდუღს შეუწყვეტლივ, ვაების დღეები დამიდგა;"},"28":{"verse":28,"text":"ჩაშავებული დავდივარ - არა მზისგან, კრებულში ვდგავარ და შველას ვითხოვ;"},"29":{"verse":29,"text":"ტურებს ძმად გავუხდი და მეგობრად - სირაქლემებს;"},"30":{"verse":30,"text":"კანი გამიშავდა და ამეტყავა, სიცხისაგან მივარვარებს ძვლები;"},"31":{"verse":31,"text":"მოთქმად იქცა ჩემი ქნარი და მოტირალთა ხმად ჩემი სალამური!"}},"meta":{"connection":"kaOrth","book_number":220,"chapter_number":30,"previous_chapter":{"connection":"kaOrth","book_number":220,"chapter":29},"next_chapter":{"connection":"kaOrth","book_number":220,"chapter":31}}}