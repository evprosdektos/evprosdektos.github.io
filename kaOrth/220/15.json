{"chapter":{"1":{"verse":1,"text":"მიუგო ელიფაზ თემანელმა და უთხრა:"},"2":{"verse":2,"text":"ფუჭ რჩევას უნდა იძლეოდეს ბრძენი? აღმოსავლეთის ქარით უნდა ივსებდეს მუცელს?"},"3":{"verse":3,"text":"უნდა უცილობლობდეს უსაფუძვლო ლაპარაკით და ფუჭი სიტყვებით?"},"4":{"verse":4,"text":"შენ აქარწყლებ ღვთისმოშიშებას და ამცრობ ლოცვას მის წინაშე."},"5":{"verse":5,"text":"რადგან უკეთურება წვრთნის შენს ბაგეებს და ცბიერთა ენა აგირჩევია;"},"6":{"verse":6,"text":"შენივე ბაგე გდებს ბრალს; მე კი არა, შენი პირი იმოწმება შენ წინააღმდეგ,"},"7":{"verse":7,"text":"პირველშობილი ხომ არა ხარ კაცთა შორის, ბორცვებზე უწინარეს ხომ არ შექმნილხარ?"},"8":{"verse":8,"text":"ღვთის საიდუმლო ხომ არ მოგისმენია და სიბრძნე ხომ არ მოგიხვეჭია?"},"9":{"verse":9,"text":"რა იცი ისეთი, რაც ჩვენ არ ვიცით? რას მიხვდი ისეთს, რაც ჩვენთან არ არის?"},"10":{"verse":10,"text":"თმათეთრიც და მოხუცებულიც არის ჩვენ შორის, მამაშენზე უხსენი."},"11":{"verse":11,"text":"გეცოტავება ნუგეში ღვთისგან? ან იქნებ რაღაც საიდუმლო სიტყვაა შენთან?"},"12":{"verse":12,"text":"საითკენ გეწევა გული და რას ახამხამებ თვალს?"},"13":{"verse":13,"text":"რას მიგიმართავს შენი სული ღვთის წინააღმდეგ და რა სიტყვები ამოდის შენი პირიდან?"},"14":{"verse":14,"text":"რა არის კაცი, რომ სუფთა იყოს? ან მართალი იყოს დიაცის ნაშობი?"},"15":{"verse":15,"text":"აჰა, თავისი ანგელოზებისაც არა სწამს მას და ზეცაც კი არ არის სუფთა მის თვალში!"},"16":{"verse":16,"text":"რამდენად ბილწი და გახრწნილია კაცი, წყალივით რომ სვამს უკეთურებას!"},"17":{"verse":17,"text":"გეტყვი და მომისმინე, გიამბობ, რაც ვნახე,"},"18":{"verse":18,"text":"რაც ბრძენებს შეუტყვიათ და არ დაუმალავთ თავისი მამა-პაპისგან განაგონი;"},"19":{"verse":19,"text":"მხოლოდ მათ მიეცათ ქვეყანა და უცხოს არ გაუვლია მათ შორის;"},"20":{"verse":20,"text":"იტანჯება ბოროტი მთელი სიცოცხლე და წელთა რიცხვი დაფარულია მძლავრთათვის;"},"21":{"verse":21,"text":"შიშისზარია მათ ყურებში, მშვიდობიანობის დროს ესხმის თავს მძარცველი."},"22":{"verse":22,"text":"იმედი არა აქვს, რომ გაექცევა წყვდიადს და შემართულია მასზე მახვილი;"},"23":{"verse":23,"text":"ლუკმა პურასათვის დახეტიალობს, მაგრამ სად არის? იცის, შავი დღე შერჩება ხელში."},"24":{"verse":24,"text":"აშინებს მას გასაჭირი და იწროება, თავს ესხმის ომში გასულ მეფესავით."},"25":{"verse":25,"text":"რადგან ღვთის წინააღმდეგ აღმართა ხელი და ყოვლადძლიერს აუჯანყდა."},"26":{"verse":26,"text":"ეჭრებოდა მას ქედმაღლურად თავისი ფარების სქელი ზურგებით"},"27":{"verse":27,"text":"რადგან თავისი ცხიმით დაიფარა სახე და ქონი მოიდო თირკმელებზე."},"28":{"verse":28,"text":"მკვიდრობს დაქცეულ ქალაქებში, მიტოვებულ სახლებში, რომლებიც განწირულია დასანგრევად."},"29":{"verse":29,"text":"ვერ გამდიდრდება, ვერ შენარჩუნდება მისი დოვლათი, ვერ დააფენს ჩრდილს მიწაზე."},"30":{"verse":30,"text":"ვერ გაექცევა წყვდიადს, ალი გამოაშრობს მის ყლორტებს და ქარისგან დაცვივა ყვავილი."},"31":{"verse":31,"text":"ამაოდ ნუ ერწმუნება გზადაკრგული, რადგან ამაოება იქნება მისი საზღაური."},"32":{"verse":32,"text":"უდროოდ გათავდება და მისი რტო ამწვანებას ვერ მოასწრებს."},"33":{"verse":33,"text":"როგორც ვაზს ჩამოგლეჯენ მკვახე ყურძენს და ზეთისხილივით დააბერტყინებენ ყვავილს."},"34":{"verse":34,"text":"რადგან ბერწია უღვთოთა საკრებულო და ცეცხლი შეჭამს მექრთამეთა კარვებს."},"35":{"verse":35,"text":"მუცლადიღო ტანჯვა და დაბადა სიავე, ახლა მუცელი მათი სიცრუეს ამზადებს."}},"meta":{"connection":"kaOrth","book_number":220,"chapter_number":15,"previous_chapter":{"connection":"kaOrth","book_number":220,"chapter":14},"next_chapter":{"connection":"kaOrth","book_number":220,"chapter":16}}}