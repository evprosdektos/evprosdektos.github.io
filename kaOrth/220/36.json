{"chapter":{"1":{"verse":1,"text":"განაგრძო ელიჰუმ და თქვა:"},"2":{"verse":2,"text":"ცოტა მაცალე და გაგიცხადებ, რომ კიდევ არის სიტყვები ღვთის გასამართლებლად:"},"3":{"verse":3,"text":"შორიდან წამოვიღებ ჩემს აზრს და ჩემს შემქმნელს მივაგებ სიმართლეს."},"4":{"verse":4,"text":"რადგან, ჭეშმარიტად, არ არის სიცრუე ჩემს სიტყვებში, წრფელია ჩემი ფიქრები შენ წინაშე."},"5":{"verse":5,"text":"აჰა, ძლიერია ღმერთი, მაგრამ არავინ სძულს, ის სიბრძნის ძალით არის ძლიერი;"},"6":{"verse":6,"text":"ის არ აცოცხლებს ბოროტეულს და დაჩაგრულებს სამართალს აძლევს;"},"7":{"verse":7,"text":"მართალს თვალს არ არიდებს, მეფეებთან ერთად ტახტზე სვამს სამარადისოდ და აღზევდებიან ისინი;"},"8":{"verse":8,"text":"თუ ვინმეს ადევს ბორკილები და სივაგლახის საკვრელებით არის შეკრული,"},"9":{"verse":9,"text":"გამოუცხადებს მათსავე ნამოქმედარს და ცოდვებს. თუ რაოდენ დამძიმდნენ ისინი;"},"10":{"verse":10,"text":"გაუხსნის ყურებს შეგონებისთვის და ეტყვის, რომ განერიდონ უკეთურებას;"},"11":{"verse":11,"text":"თუ გაუგონებენ და დაემორჩილებიან, დღეებს სიკეთეში დაასრულებენ და წლებს - ნეტარებაში;"},"12":{"verse":12,"text":"თუ არ გაუგონებენ, მახვილით დაიღუპებიან და უგუნურად დაიხოცებიან;"},"13":{"verse":13,"text":"გულხენეშნი რისხვით არიან ატანილნი, შველას არ ითხოვენ, როცა ბორკავს მათ;"},"14":{"verse":14,"text":"სიყრმეშივე კვდება მათი სული და გარყვნილებაში გადის მათი სიცოცხლე;"},"15":{"verse":15,"text":"ის იხსნის გაჭირვებულს გასაჭირითვე და სატანჯელით ყურს უხსნის მათ."},"16":{"verse":16,"text":"შენც გამოგიყვანდა სივიწროვიდან სიფართოვეში, გაშლილ ადგილზე და შენი სუფრა სავსე იქნებოდა ნუგბარი საჭმელებით;"},"17":{"verse":17,"text":"შენ კი სავსე ხარ ბოროტეულის ბრალით, ხოლო ბრალი და სასჯელი კი ერთმანეთს არიან მოჭიდებულნი."},"18":{"verse":18,"text":"ბრაზმა სასაცილოდ არ გაგხადოს, დიდმა გასამრჯელომ არ გადაგხაროს."},"19":{"verse":19,"text":"თუ გიშველის ყვირილი გასაჭირში ან მთელი შენი ძალისხმევა?"},"20":{"verse":20,"text":"ნუ ესწრაფი ღამეს, როცა ხალხები აიყრებიან თავიანთი ადგილებიდან;"},"21":{"verse":21,"text":"ფრთხილად იყავი, არ მიიქცე ბოროტისკენ, რადგან ამით სატანჯველს ირჩევ."},"22":{"verse":22,"text":"აჰა, ღმერთი ზეობს თავისი ძლიერებით, ვინ არის მისი მსგავსი მოძღვარი?"},"23":{"verse":23,"text":"ვის დაუწესებია მისთვის გზები? ვის უთქვამს, ბოროტება გაქვსო ჩადენილი?"},"24":{"verse":24,"text":"გახსოვდეს, რომ ადიდო მისი საქმენი, რომელთაც უგალობენ ადამიანები."},"25":{"verse":25,"text":"მთელი კაცთა მოდგმა ხედავს მათ და შორადანვე ამჩნევს კაცი."},"26":{"verse":26,"text":"აჰა, მაღალია ღმერთი და ვერ შეგვიცვნია; აღურაცხელია მისი დროჟამი."},"27":{"verse":27,"text":"შემოიკრებს წყლის წვეთებს და წვიმად და ორთქლად აფრქვევს მათ;"},"28":{"verse":28,"text":"რაც ღრუბლებიდან იღვრება, ხალხთა სიმრავლეს ესხურება;"},"29":{"verse":29,"text":"თუ მიხვდება ვინმე ღრუბელთა ხლეჩას, ჭექა-ქუხილს მისი კარვიდან?"},"30":{"verse":30,"text":"აჰა, გამოუტევებს ნათელს თავის გარშემო და ჩამალავს ზღვის უფსკრულებში;"},"31":{"verse":31,"text":"რადგან მით განსჯის ხალხებს და უხვად იძლევა საზრდოს;"},"32":{"verse":32,"text":"ელვა ფარავს მის ხელებს და გზავნის მას მტრების წინააღმდეგ;"},"33":{"verse":33,"text":"თავისი გრგვინვით აცხადებს თავს, ჯოგი წინათგრძნობს მის მოახლოებას."}},"meta":{"connection":"kaOrth","book_number":220,"chapter_number":36,"previous_chapter":{"connection":"kaOrth","book_number":220,"chapter":35},"next_chapter":{"connection":"kaOrth","book_number":220,"chapter":37}}}