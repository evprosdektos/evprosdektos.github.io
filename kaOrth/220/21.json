{"chapter":{"1":{"verse":1,"text":"მიუგო იობმა და უთხრა:"},"2":{"verse":2,"text":"კარგად მოისმინეთ ჩემი სიტყვა და ეს იყოს თქვენგან ნუგეშისცემა:"},"3":{"verse":3,"text":"ჯერ მე დამაცადეთ ლაპარაკი და, როცა ვიტყვი სათქმელს, დამცინეთ."},"4":{"verse":4,"text":"განა ადამიანს ვუჩივივარ მე? როგორ შევძლია, რომ სულმოკლე არ ვიყო?"},"5":{"verse":5,"text":"შემომხედეთ და შეძრწუნდით; პირზე დაიდევით ხელი."},"6":{"verse":6,"text":"ამის გაფიქრებაც კი მზარავს, შიშისზარი იპყრობს ჩემს ხორცს."},"7":{"verse":7,"text":"რატომ არის, რომ ბოროტეულნი ცოცხლობენ, ბერდებიან და უფრო მძლავრდებიან?"},"8":{"verse":8,"text":"მათი მონაგარი მყარად დგას მათ წინაშე და მათი შთამომავლობა მათ თვალწინაა."},"9":{"verse":9,"text":"მათი სახლები შიშისგან დაცულია და არც ღვთის კვერთხია მათზე დაღირებული;"},"10":{"verse":10,"text":"მისი ბუღა ბუღობს, არ ააცდენს; მისი ფური იგებს, არ უკვდება;"},"11":{"verse":11,"text":"ცხვრებივით გარეკავენ თავიანთ ბავშვებს და კუნტრუშობენ მათი შვილები;"},"12":{"verse":12,"text":"უკრავენ დოლსა და ქნარს და მხიარულობენ სალამურის ხმაზე;"},"13":{"verse":13,"text":"განლევენ განცხრომით თავიანთ დღეებს და ანაზდეულად ჩახდებიან შავეთში;"},"14":{"verse":14,"text":"ღმერთს ეუბნებიან: ჩამოგვეცალე! არ გვსურს ვიცოდეთ შენი გზებიო;"},"15":{"verse":15,"text":"რა არის ყოვლადძლიერი, რომ ვემსახუროთ? რას გვარგებს, რომ ვეხვეწოთო?"},"16":{"verse":16,"text":"აჰა, მათ ხელში არ არის მათი კეთილდღეობა? ბოროტეულთა რჩევა შორს არის ჩემგან!"},"17":{"verse":17,"text":"რამდენგზის ჩამქრალა ბოროტეულთა ლამპარი? რამდენგზის დასტეხიათ უბედურება? ის ანაწილებს ხვედრს თავის რისხვის ჟამს."},"18":{"verse":18,"text":"იქნებიან ჩალასავით ქარის წინაშე და ქარბორბალასგან მოტაცებულ ბზესავით."},"19":{"verse":19,"text":"განა ინახავს ღმერთი სატანჯველს მისი შვილებისთვის? მხოლოდ მას მიუზღავს და ეცოდინება."},"20":{"verse":20,"text":"მისმა თვალებმა იხილონ მისი თასი და თავად შესვას ყოვლადძლიერის რისხვა."},"21":{"verse":21,"text":"რადგან რაღა საზრუნავი ექნება თავის სახლში სიკვდილის შემდეგ, რადგან მისი თვეები უკვე დათვლილია?"},"22":{"verse":22,"text":"განა ღმერთს ესწავლება ჭკუა, როცა ის ანგელოზებს ასამართლებს?"},"23":{"verse":23,"text":"ზოგი სრულ სიმრთელეში კვდება, ყოვლად მშვიდი და უზრუნველი;"},"24":{"verse":24,"text":"მისი შიგანი სავსეა ქონით და მისი ძვლები ტვინით არის დაპოხილი."},"25":{"verse":25,"text":"ზოგი სულგამწარებული კვდება და არ უნახავს სიკეთის გემო."},"26":{"verse":26,"text":"ერთად წვანან ისინი მიწაში და ჭიაღუებით არიან დაფარულნი."},"27":{"verse":27,"text":"აჰა, მიგიხვდით ფიქრებს და მზაკვრობას, რასაც მიმზადებთ."},"28":{"verse":28,"text":"რადგან ამბობთ: სად არის ქველი კაცის სახლი და სად არის ბოროტეულთა კარავ-სადგომიო?"},"29":{"verse":29,"text":"შეეკითხეთ გზაზე ჩამვლელებს და მათ მოწმეებს ნუ უარყოფთ:"},"30":{"verse":30,"text":"დაღუპვის დღეს დაცულია ბოროტი კაცი, გარიდებულია რისხვის დღეს."},"31":{"verse":31,"text":"ვინ ამხილებს მას პირში მისი საქციელის გამო? ვინ მიუზღავს ნამოქმედარისთვის?"},"32":{"verse":32,"text":"სასაფლაოზე წაასვენებენ და მცველად დაუდგება საფლავის ბორცვი."},"33":{"verse":33,"text":"ეამება ხევის კოლბოხები და ყოველი კაცი მას მიჰყვება. იმათ კი სათვალავი არა აქვთ, ვინც მის წინ იყვნენ."},"34":{"verse":34,"text":"როგორღა მანუგეშებთ ამაოებით? მტკნარი სიცრუეა თქვენი პასუხები."}},"meta":{"connection":"kaOrth","book_number":220,"chapter_number":21,"previous_chapter":{"connection":"kaOrth","book_number":220,"chapter":20},"next_chapter":{"connection":"kaOrth","book_number":220,"chapter":22}}}