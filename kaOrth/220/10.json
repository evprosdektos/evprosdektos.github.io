{"chapter":{"1":{"verse":1,"text":"მოსძაგდა ჩემს სულს სიცოცხლე, უნდა ვიგლოვო ჩემი თავი, უნდა ვილაპარაკო სულგამწარებულმა."},"2":{"verse":2,"text":"ვეტყვი ღმერთს: ნუ მადანაშაულებ! მაცოდინე, რისთვის მედავები?"},"3":{"verse":3,"text":"კარგია შენთვის, რომ თრგუნავ, რომ მოიძულე შენ ხელთა ქმნილება და ბოროტეულთა რჩევით ანათებ?"},"4":{"verse":4,"text":"ნუთუ შენც ხორციელი თვალები გაქვს? ნუთუ შენც ადამიანივით იყურები?"},"5":{"verse":5,"text":"განა ადამიანის დღეებივითაა შენი დღეები? განა შენი წლები კაცის დღეებივითაა?"},"6":{"verse":6,"text":"რას ეძებ ჩემს დანაშაულს? ჩემს ცოდვებს რას კითხულობ?"},"7":{"verse":7,"text":"ხომ იცი, რომ არ შემიცოდავს, მაგრამ შენი ხელიდან ვერავინ მიხსნის."},"8":{"verse":8,"text":"შენმა ხელებმა გამომსახეს და შემქმნეს მე ყველაფერთან ერთად, რაც გარს მარტყია, და შენვე გამანადგურე."},"9":{"verse":9,"text":"გაიხსენე, თიხისგან რომ შემქმენი და მტვრად რომ მაქცევ!"},"10":{"verse":10,"text":"განა რძესავით არ გადმომღვარე და ყველივით არ შემადედე?"},"11":{"verse":11,"text":"ტყავითა და ხორცით შემმოსე, ძვლებითა და ძარღვებით მომქსოვე."},"12":{"verse":12,"text":"სიცოცხლე და წყალობა მოავლინე ჩემზე და შენი ზრუნვა ინახავდა ჩემს სულს."},"13":{"verse":13,"text":"ეს გქონდა დაფარული გულში; მივხვდი, რომ ეს შენთან იყო."},"14":{"verse":14,"text":"როცა შევცოდე, დამიდარაჯდი და არ მომიტევე დანაშაული."},"15":{"verse":15,"text":"თუ დამნაშავე ვარ, ვაიმე ჩემს თავს! თუ მართალი ვარ, თავს ვერ ვწევ მაღლა, რადგან სავსე ვარ სირცხვილით. ნახე ჩემი სივაგლახე!"},"16":{"verse":16,"text":"წამოვიწევი და ლომივით მედევნები, კვლავ და კვლავ სასწაულებს ახდენ ჩემზე."},"17":{"verse":17,"text":"განაახლებ მოწმეებს ჩემ წინააღმდეგ და უფრო და უფრო მრისხანებ ჩემზე; ჯარი მოდის და მოდის ჩემ წინააღმდეგ."},"18":{"verse":18,"text":"რისთვის გამომიყვანე დედის საშოდან? მოვმკვდარიყავი, რომ არავის თვალს არ ვეხილე!"},"19":{"verse":19,"text":"ვყოფილიყავი როგორც არყოფილი, საშოდან საფლავში ჩავსულიყავი."},"20":{"verse":20,"text":"ხომ დღემოკლე ვარ? დამაყენე, მომეშვი, რომ გავიხარო ცოტათი მაინც,"},"21":{"verse":21,"text":"სანამ წავიდოდე უკანმოუქცევლად ბნელეთისა და შავეთის ქვეყანაში,"},"22":{"verse":22,"text":"წყვდიადის ქვეყანაში, როგორც შავეთის უკუნეთში, სადაც არ არის წესრიგი და ნათობს უკუნი."}},"meta":{"connection":"kaOrth","book_number":220,"chapter_number":10,"previous_chapter":{"connection":"kaOrth","book_number":220,"chapter":9},"next_chapter":{"connection":"kaOrth","book_number":220,"chapter":11}}}