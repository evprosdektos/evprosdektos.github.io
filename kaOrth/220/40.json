{"chapter":{"1":{"verse":1,"text":"მიუგო უფალმა იობს და უთხრა:"},"2":{"verse":2,"text":"რას ედავება ყოვლადძლიერს შარიანი კაცი? ღვთის მამხილებელი ამაზე პასუხს აგებს."},"3":{"verse":3,"text":"მიუგო იობმა უფალს და უთხრა:"},"4":{"verse":4,"text":"აჰა, ნამცეცი ვარ, რა გიპასუხო? პირზე მაქვს ხელი მიდებული."},"5":{"verse":5,"text":"ერთხელ ვთქვი და მეტს აღარ ვიტყვი, მეორეჯერაც და - დავდუმდები."},"6":{"verse":6,"text":"მიუგო უფალმა იობს გრიგალიდან და უთხრა:"},"7":{"verse":7,"text":"შემოისარტყლე წელი მამაკაცურად, შეგეკითხები და გამაგებინე:"},"8":{"verse":8,"text":"გინდა გააუქმო ჩემი სამართალი, გამამტყუნო, რომ თავად გამართლდე?"},"9":{"verse":9,"text":"იქნებ ღვთისდარი მკლავი გაქვს და მისი ხმით გრგვინვა შეგიძლია?"},"10":{"verse":10,"text":"აბა, შეიმკე დიდებით და სიდიადით! აბა, შეიმოსე ნათელი და შარავანდი!"},"11":{"verse":11,"text":"აბა, გადმოაფრქვიე შენი რისხვის ცეცხლი! დახედე განდიდებულს და დააკნინე!"},"12":{"verse":12,"text":"დახედე განდიდებულს და დაამდაბლე, ადგილზევე გააცამტვერე ბოროტეულნი!"},"13":{"verse":13,"text":"მტვერში ჩამარხე ერთიანად და შავეთში მობურე მათი პირისახე."},"14":{"verse":14,"text":"მაშინ მეც დაგიჯერებ, რომ შენს მარჯვენას ძალუძს შენი გადარჩენა."},"15":{"verse":15,"text":"აჰა, ბეჰემოთი, შენთან ერთად რომ შევქმენი, ჭამს ხარივით ბალახს."},"16":{"verse":16,"text":"აჰა, ძალა მისი მის წელშია, მისი სიმაგრე - მუცლის კუნთებშია;"},"17":{"verse":17,"text":"ნაძვივით დრეკს თავის კუდს, თეძოების ძარღვები გადაგრეხილი აქვს;"},"18":{"verse":18,"text":"მისი ძვლები სპილენძის მილებია, მისი სახსრები - რკინის წნელები;"},"19":{"verse":19,"text":"ის პირველია ღვთის ქმნილებებში, მხოლოდ მისი გამჩენი თუ დაჰკრავს მახვილს;"},"20":{"verse":20,"text":"მთები აძლევს მას საზრდოს და ველის ყოველი მხეცი იქ ერთობა."},"21":{"verse":21,"text":"ლაქაშებში წვება, ლერწმის საფარში და ჭაობებში;"},"22":{"verse":22,"text":"ლაქაშები ჩრდილს აფენს მას, ღელის ძეწნები გარს ახვევია;"},"23":{"verse":23,"text":"აჰა, ბობოქრობს მდინარე, ის კი არ ფრთხება, მშვიდად არის, თუნდაც იორდანე მიეღვაროს პირში."},"24":{"verse":24,"text":"თვალით ვინ დაიჭერს მას, მახით ვინ გაუხვრეტს ცხვირს?"}},"meta":{"connection":"kaOrth","book_number":220,"chapter_number":40,"previous_chapter":{"connection":"kaOrth","book_number":220,"chapter":39},"next_chapter":{"connection":"kaOrth","book_number":220,"chapter":41}}}