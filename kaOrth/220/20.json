{"chapter":{"1":{"verse":1,"text":"მიუგო ცოფარ ნაყამათელმა და უთხრა:"},"2":{"verse":2,"text":"ჩემი ფიქრები მაიძულებენ პასუხს და ამის გამო ვიჩქარი."},"3":{"verse":3,"text":"ჩემს შეურაცხყოფას ვისმენ და ჩემი გონებიდან მპასუხობს სული:"},"4":{"verse":4,"text":"ხომ იცი, ასე ყოფილა უკუნითიდან, რაც რომ კაცი დადგინდა ქვეყანაზე:"},"5":{"verse":5,"text":"ბოროტეულთა სიხარული ხანმოკლეა და უღვთოს ლხენა წამიერი."},"6":{"verse":6,"text":"თუნდაც ცამდე ამაღლდეს მისი დიდება და მისი თავი ღრუბლებს მისწვდეს,"},"7":{"verse":7,"text":"თავისი განავალივით გაქრება საბოლოოდ; იკითხავენ მისი მნახველნი, სად არისო?"},"8":{"verse":8,"text":"გაფრინდება როგორც სიზმარი და ვერავინ იპოვნის; ღამის ჩვენებასავით გაუჩინარდება;"},"9":{"verse":9,"text":"თვალი, რომელიც ხედავდა მას, ვეღარ იხილავს; ვეღარც მისი ადგილი იხილავს მას ვერასოდეს;"},"10":{"verse":10,"text":"მისი შვილები შეუვრდებიან გაღატაკებულთ და თავისი ხელით დაუბრუნებენ დოვლათს;"},"11":{"verse":11,"text":"სიჭაბუკით სავსე მისი ძვლები მასთან ერთად ჩაესვენებიან მიწაში;"},"12":{"verse":12,"text":"თუმცა ბოროტება ეტკბილება პირში და ენის ქვეშ ინახავს მას,"},"13":{"verse":13,"text":"თუმცა ენანება გადმოსაგდებად და სასაში იჩერებს,"},"14":{"verse":14,"text":"უნასის შხამად ექცევა საჭმელი ნაწლავებში."},"15":{"verse":15,"text":"ყლაპავს დოვლათს და ისევ ამოარწყევს, მუცლიდან გამოუდევნის მას ღმერთი."},"16":{"verse":16,"text":"უნასთა შხამს მოსწოვს ის, იქედნეს ენა მოკლავს მას."},"17":{"verse":17,"text":"ვერ იხილოს მან თაფლისა და რძის ნაკადულები, მდინარეები და ნიაღვრები!"},"18":{"verse":18,"text":"დააბრუნებს ნაჭირნახულევს და ვერ გადაყლაპავს; გაიღებს თავისი დოვლათის ფასს და ვერ გაიხარებს;"},"19":{"verse":19,"text":"რადგან ჩაგრავდა, არ ახსოვდა ღარიბ-ღატაკები, ძარცვავდა სახლებს, რომლებიც არ უშენებია;"},"20":{"verse":20,"text":"რადგან მოსვენება არ იცოდა თავის შიგანში, სასურველს ვერაფერს გადაარჩენს;"},"21":{"verse":21,"text":"ნამცეციც არ დარჩენია შეუჭმელი, ამიტომაც ვერ გასტანს მისი კეთილდღეობა;"},"22":{"verse":22,"text":"თავის სიუხვეში ვიწროდ იქნება, ყოველი მაშვრალის ხელი მისწვდება მას."},"23":{"verse":23,"text":"მუცლის ამოსავსებად თავისი რისხვის ცეცხლს ჩამოუგზავნის და საჭმელად აწვიმებს მასზე;"},"24":{"verse":24,"text":"გაექცევა რკინის იარაღს და განგმირავს მას სპილენძის მშვილდი;"},"25":{"verse":25,"text":"შუბი გააღწევს მის გვამში, ელვარე მახვილი - მის გულ-ბოყვში; და შიშის ზარი დაეცემა მას."},"26":{"verse":26,"text":"მთელი წყვდიადი მის საგანძურად ინახება, შეჭამს მას დაუნთებელი ცეცხლი, განადგურდება მის კარავში ნატამალი;"},"27":{"verse":27,"text":"ამხილებს ცა მის დანაშაულს და მიწა აღდგება მის წინააღმდეგ;"},"28":{"verse":28,"text":"წალეკავს წარღვნა მისი სახლის დოვლათს და ნიაღვრები - ღვთის რისხვის დღეს."},"29":{"verse":29,"text":"ეს არის ხვედრი ბოროტეულისა ღვთისაგან და მემკვიდრეობა, ღვთის ნაანდერძევი."}},"meta":{"connection":"kaOrth","book_number":220,"chapter_number":20,"previous_chapter":{"connection":"kaOrth","book_number":220,"chapter":19},"next_chapter":{"connection":"kaOrth","book_number":220,"chapter":21}}}