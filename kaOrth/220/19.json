{"chapter":{"1":{"verse":1,"text":"მიუგო იობმა და უთხრა:"},"2":{"verse":2,"text":"როდემდის უნდა მიშფოთებდეთ სულს და მგვემდეთ სიტყვებით?"},"3":{"verse":3,"text":"უკვე მეათეჯერ შეურაცხმყავით მე და გამიუცხოვდით უსირცხვილოდ?"},"4":{"verse":4,"text":"თუ მართლა შევცდი, ჩემთანვე დარჩება ჩემი შეცდომა."},"5":{"verse":5,"text":"თუ თქვენ მართლა უღირსად მთვლით და მწამებთ აუგს,"},"6":{"verse":6,"text":"იცოდეთ, რომ ღმერთმა გამღუნა მე და გამხვია თავის ბადეში."},"7":{"verse":7,"text":"აჰა, ძალადობას ვჩივი და პასუხს არავინ მაძლევს; შველას ვითხოვ და არ არის სამართალი;"},"8":{"verse":8,"text":"გზა გადამიღობა და ვეღარ გადავდივარ; ბნელი დაამკვიდრა ჩემს ბილიკებზე;"},"9":{"verse":9,"text":"დიდება წამართვა და თავზეით ამხადა გვირგვინი;"},"10":{"verse":10,"text":"ყოველი მხრივ დამაქცია დაა წასული ვარ; ხესავით ამომიძირკვა იმედი;"},"11":{"verse":11,"text":"თავისი რისხვა დააგზნო ჩემს თავზე და შემრაცხა თავის მტრებს შორის;"},"12":{"verse":12,"text":"ერთად მომადგნენ მისი ურდოები და მოასწორეს ჩემკენ მომავალი გზები, ჩემი კარვის გარშემო დაიბანაკეს;"},"13":{"verse":13,"text":"მოძმენი მომაშორა და ჩემი მცნობელნი გამიუცხოვდნენ;"},"14":{"verse":14,"text":"მახლობელნი განმიდგნენ და მეგობრებმა დამივიწყეს მე;"},"15":{"verse":15,"text":"ჩემი სახლის მდგმურები და მხევლები უცხოდ მიყურებენ, უცხო თესლი შევიქენი მათ თვალში;"},"16":{"verse":16,"text":"მსახურს ვეძახი და ხმას არ მცემს, ბაგით ვევედრები;"},"17":{"verse":17,"text":"ჩემი სუნთქვა შესძაგდა ჩემს ცოლს და ჩემი სუნი - ჩემს ნაშიერთ."},"18":{"verse":18,"text":"ბავშვებმაც შემიძულეს, წამოვდგები და შეურაცხმეოფენ;"},"19":{"verse":19,"text":"მომიძულეს ჩემმა გულითადმა მეგობრებმა და, ვინც კი მიყვარდა, მტრად გამიხდნენ;"},"20":{"verse":20,"text":"ტყავში და ხორცში ჩამილპა ძვლები, კბილების ტყავიღა შემრჩა."},"21":{"verse":21,"text":"შემიბრალეთ, შემიბრალეთ, მეგობრებო, რადგან ღვთის ხელი შემეხო მე!"},"22":{"verse":22,"text":"რატომ მდევნით ღმერთივით და რატომ არ ძღებით ჩემი ხორცით?"},"23":{"verse":23,"text":"ოჰ, ნეტავ დაიწერებოდეს ჩემი სიტყვები, ნეტავ ჩაიბეჭდებოდეს წიგნში!"},"24":{"verse":24,"text":"რკინის საჭრეთელით ამოიკვეთებოდეს ტყვიაზე ან კლდეზე სამარადისოდ!"},"25":{"verse":25,"text":"მაგრამ ვიცი, ცოცხალია ჩემი გამომხსნელი და საბოლოოდ აღიმართება მიწაზე!"},"26":{"verse":26,"text":"და როცა დაიშლება ეს ჩემი კანი, უსხეულმყოფელიც ვიხილავ ღმერთს;"},"27":{"verse":27,"text":"მე თავად დავინახავ მას და ჩემი თვალები იხილავენ, არა სხვისნი! გული დამელია მკერდში მოლოდინით!"},"28":{"verse":28,"text":"თუ იტყვით: რას ვდევნითო მას და საქმის ფესვი მასში იპოვებაო;"},"29":{"verse":29,"text":"მახვილს მოერიდეთ, რადგან რისხვაა მახვილის სასჯელი, რათა იცოდეთ, რომ არის განკითხვა!"}},"meta":{"connection":"kaOrth","book_number":220,"chapter_number":19,"previous_chapter":{"connection":"kaOrth","book_number":220,"chapter":18},"next_chapter":{"connection":"kaOrth","book_number":220,"chapter":20}}}