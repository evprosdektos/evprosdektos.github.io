{"chapter":{"1":{"verse":1,"text":"მიუგო ელიფაზ თემანელმა და უთხრა:"},"2":{"verse":2,"text":"რომ ვცადოთ შენთან ლაპარაკი, ვაითუ დაგიმძიმდეს სატკივარი. მაგრამ ვის ძალუძს დადუმება?"},"3":{"verse":3,"text":"შენ ხომ ბევრს არიგებდი ჭკუას და დაუძლურებულ მკლავებს განამტკიცებდი,"},"4":{"verse":4,"text":"წაქცეულს ფეხზე აყენებდი შენი სიტყვით და ჩაკეცილ მუხლებს აღონიერებდი."},"5":{"verse":5,"text":"ახლა შენ დაგიდგა ჯერი და ილაჯი გაგიწყდა; შენ გეწია და შეძრწუნდი!"},"6":{"verse":6,"text":"განა მოშიშება არ გქონდა სასოდ? განა შენი სიალალის იმედი არ გქონდა?"},"7":{"verse":7,"text":"გაიხსენე, თუ ვინმე დაღუპულა უდანაშაულო, მართალნი თუ ამომწყდარან?"},"8":{"verse":8,"text":"როგორც მინახავს, სიავის მხვნელნი და სიცრუის მთესველნი მასვე მოიმკიან."},"9":{"verse":9,"text":"უფლის სუნთქვაზე დაიღუპებიან და მისი რისხვის ქარზე გაწყდებიან."},"10":{"verse":10,"text":"ლომის ღრიალი მიწყდება და მხეცის კბილები შეიმუსრება;"},"11":{"verse":11,"text":"ლომი უნადავლოდ დაიღუპება, ძუ ლომის ბოკვერნი გაიფანტებიან;"},"12":{"verse":12,"text":"იდუმალ მომეპარა სიტყვა და ჩურჩული ჩამესმა ყურში;"},"13":{"verse":13,"text":"ღამეულ ჩვენებებში ფიქრების დროს, როცა ძილბურანს მიაქვს კაცი,"},"14":{"verse":14,"text":"შიშმა შემიპყრო და ყოველი ძვალი ჩემი შეაძრწუნა;"},"15":{"verse":15,"text":"წინ ჩამიქროლა სულმა და ტანზე თმები ამებურძგლა."},"16":{"verse":16,"text":"შედგა, მაგრამ ვერ გავარჩიე მისი სახე, რაღაც ხატება იყო ჩემ თვალწინ, დუმილი და, აჰა, მერე ხმა გავიგონე:"},"17":{"verse":17,"text":"ღმერთზე მართალია ადამიანი? თავის შემქმნელზე წმიდაა კაცი?"},"18":{"verse":18,"text":"აჰა, თავის ყმებში შეაქვს ეჭვი და თავის ანგელოზებშიც კი პოულობს ნაკლს!"},"19":{"verse":19,"text":"რაღა ითქმის თიხის სახლებში მცხოვრებლებზე, მტვერში რომ უდგათ საფუძველი? მღილებზე უმალ რომ იჭყლიტებიან?"},"20":{"verse":20,"text":"დილასა და მწუხრს შორის რომ იღუპებიან, სამარადისოდ ქრებიან უსახელოდ?"},"21":{"verse":21,"text":"აჰა, გაწყდება მათი სიცოცხლის ძაფი და უაზროდ დაიხოცებიან."}},"meta":{"connection":"kaOrth","book_number":220,"chapter_number":4,"previous_chapter":{"connection":"kaOrth","book_number":220,"chapter":3},"next_chapter":{"connection":"kaOrth","book_number":220,"chapter":5}}}