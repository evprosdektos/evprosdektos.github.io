{"chapter":{"1":{"verse":1,"text":"ეს ყველაფერი იხილეს ჩემმა თვალებმა, ისმინდა ყურმა და მიხვდა."},"2":{"verse":2,"text":"რაც თქვენ იცით, მეც ვიცი, არც მე ვარ თქვენზე ნაკლები."},"3":{"verse":3,"text":"მაინც მინდა ველაპარაკო ყოვლადძლიერს და მსურს მოვახსენო ჩემი სამხილი."},"4":{"verse":4,"text":"თქვენ კი სიცრუის მთხზველები ხართ, უვარგისი მკურნალნი ხართ ყველანი."},"5":{"verse":5,"text":"დადუმდებოდეთ მაინც! ეს იქნებოდა თქვენი სიბრძნე."},"6":{"verse":6,"text":"ისმინეთ ჩემი სამხილი და ჩემი ბაგეების საჩივარი გაიგონეთ!"},"7":{"verse":7,"text":"ღვთის გამო ლაპარაკობთ ტყუილს, მის გამო ლაპარკობთ სიცრუეს?"},"8":{"verse":8,"text":"უნდა მიკერძოებოდით მას, ღმერთს უნდა გამოსარჩლებოდით?"},"9":{"verse":9,"text":"მოგეწონებათ, რომ გამოგჩხრიკოთ? ისე მოატყუებთ, როგორც ადამიანები ტყუვდებიან?"},"10":{"verse":10,"text":"ის მაინც გამხილებთ, მალულადაც რომ პირმოთნეობდეთ."},"11":{"verse":11,"text":"ნუთუ მისი სიდიადე არ გაშინებთ და მისი შიშისზარი არ დაგცემიათ თავზე?"},"12":{"verse":12,"text":"თქვენი შეგონებები ნაცრის არაკებია, თქვენი საყრდენი თიხის საყრდენია;"},"13":{"verse":13,"text":"დადუმდით და მე მალაპარაკეთ, მერე რაც მომივა, მომივიდეს!"},"14":{"verse":14,"text":"რისთვის უნდა ვზიდო ჩემი ხორცი ჩემივე კბილებით, რისთვის მეჭიროს ჩემი სული ჩემივე ხელებით?"},"15":{"verse":15,"text":"კიდეც რომ მომკლას, მასზე ვარ დანდობილი - მაინც დავიცავ ჩემს გზებს მის წინაშე."},"16":{"verse":16,"text":"ისიც ხსნა იქნება ჩემთვის, რომ უღვთო კაცი არ მივა მის წინაშე."},"17":{"verse":17,"text":"გაიგონეთ ჩემი სიტყვა და ყური უგდეთ ჩემს ნათქვამს;"},"18":{"verse":18,"text":"აჰა, განმიცხადებია, ჩემი სარჩელი: ვიცი, რომ გავმართლდები."},"19":{"verse":19,"text":"ვინ არის ჩემი მოდავე? რადგან მაშინ დავდუმდებოდი და გავთავდებოდი."},"20":{"verse":20,"text":"ოღონდ ამ ორს ნუ მიზამ და შენს სახეს არ დავემალები:"},"21":{"verse":21,"text":"შენი ხელი მომარიდე და შენი ზარი ნუ შემაძრწუნებს."},"22":{"verse":22,"text":"მიხმე და მოგიგებ, ან მე ვილაპარაკებ და შენ მიპასუხე."},"23":{"verse":23,"text":"რამდენი დანაშაული და ცოდვა მაწევს? მაცოდინე ჩემი ბრალი და ცოდვა!"},"24":{"verse":24,"text":"რისთვის მიმალავ სახეს და რისთვის შეგირაცხივარ შენს მტრად?"},"25":{"verse":25,"text":"მოფარფატე ფოთოლს აფრთხობ და გამხმარ ჩალას სდევნი?"},"26":{"verse":26,"text":"რადგან მწარე ამბებს მაწერ თავზე და სიყმაწვილის დროინდელ ცოდვებს მითვლი;"},"27":{"verse":27,"text":"ხუნდებში გამაყოფიე ფეხები და ჩემს გზა-სავალს ყარაულობ;"},"28":{"verse":28,"text":"ის კი იხრწნება, როგორც მძორი, როგორც ჩრჩილისაგან შეჭმული სამოსელი."}},"meta":{"connection":"kaOrth","book_number":220,"chapter_number":13,"previous_chapter":{"connection":"kaOrth","book_number":220,"chapter":12},"next_chapter":{"connection":"kaOrth","book_number":220,"chapter":14}}}