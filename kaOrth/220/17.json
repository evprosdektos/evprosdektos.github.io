{"chapter":{"1":{"verse":1,"text":"შემემუსრა სული, ჩამიქრა დღეები, საფლავი მზადაა ჩემთვის."},"2":{"verse":2,"text":"მხოლოდ მქირდავნი მარტყიან გარს და მათგან სიმწრით აღამებენ ჩემი თვალები."},"3":{"verse":3,"text":"მომხედე, გამიწიე თავდებობა შენ წინაშე! ხელს ხელზე სხვა ვინ დამკრავს?"},"4":{"verse":4,"text":"რადგან დახურე მათი გული გონიერებისთვის, ამიტომაც არ აღაზევებ მათ."},"5":{"verse":5,"text":"ვინც მეგობრებს გასცემს ანგარებით, მათ შვილებს თვალის ჩინი აკლდება."},"6":{"verse":6,"text":"ხალხის საარაკოდ გამხადა და პირში საფურთხებლად ვიქეცი."},"7":{"verse":7,"text":"დარდისაგან თვალი დამევსო და დამიჭლევდა სხეულის ასოები."},"8":{"verse":8,"text":"გაოგნდებიან ამის გამო წრფელნი და უბრალონი უღვთოებს აუმხედრდებიან."},"9":{"verse":9,"text":"მართალი თავის გზას დაიჭერს და ხელწმიდა კაცი ძალას მოიცემს."},"10":{"verse":10,"text":"თქვენ კი, მობრუნდით, მოდით ყველანი; ბრძენს მაინც ეერ ვპოვებ თქვენ შორის."},"11":{"verse":11,"text":"ჩაიარეს ჩემმა დღეებმა, გამიქარწყლდა ზრახვები - ჩემი გულის მონაგარი."},"12":{"verse":12,"text":"ისინი ღამეს დღედ აქცევენ, მიადგა ნათელი წყვდიადის პირს."},"13":{"verse":13,"text":"თუ მოველი რასმე - ქვესკნელს, ჩემს სახლს; წყვდიადში გავშალე ჩემი სარეცელი."},"14":{"verse":14,"text":"საფლავს ჩავძახე: მამა ხარ ჩემი! ჭიაღუებს - ჩემი დედა და ჩემი და ხართ-მეთქი!"},"15":{"verse":15,"text":"სადღაა ახლა ჩემი იმედი? ვინღა დაინახავს ჩემს იმედს?"},"16":{"verse":16,"text":"ჩავა ქვესკნელის კარიბჭეებისკენ, სადაც ერთად გვექნება სავანე მტვერში."}},"meta":{"connection":"kaOrth","book_number":220,"chapter_number":17,"previous_chapter":{"connection":"kaOrth","book_number":220,"chapter":16},"next_chapter":{"connection":"kaOrth","book_number":220,"chapter":18}}}