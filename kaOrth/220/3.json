{"chapter":{"1":{"verse":1,"text":"მაშინ გახსნა იობმა ბაგე და დასწყევლა თავისი დღე."},"2":{"verse":2,"text":"ალაპარაკდა იობი და თქვა:"},"3":{"verse":3,"text":"დაიქცეს ის დღე, როცა მე გავჩნდი, და ღამე, როცა ითქვა, კაცი ჩაისახაო!"},"4":{"verse":4,"text":"დაბნელდეს ის დღე, აღარ მოხედოს მას უფალმა ზეგრდამო, აღარ ინათოს მასზე ნათელმა."},"5":{"verse":5,"text":"მოიცვას წყვდიადმა და აჩრდილმა სიკვდილისა, ღრუბელი გადაეფაროს, თავზე და დღის სიშავემ შეაძრწუნოს!"},"6":{"verse":6,"text":"ბნელმა წაიღოს ის ღამე! არ გაიხაროს წლის დღეთა შორის! თვეთა რიცხვში აღარ ითვლებოდეს!"},"7":{"verse":7,"text":"აჰა, გაბერწდეს ის ღამე, აღარ ეღირსოს სიხარული!"},"8":{"verse":8,"text":"შეაჩვენონ დღის მაწყევართა, ლევიათანის გამღვიძებელთა!"},"9":{"verse":9,"text":"დაბნელდნენ მისი განთიადის ვარსკვლავები, ელოდოს ნათელს და არ ჩანდეს, ვერ იხილოს ცისკრის წამწამები!"},"10":{"verse":10,"text":"რომ საშოშივე არ ჩამიკეტა კარი და არ განმარიდა ამ სატანჯველს!"},"11":{"verse":11,"text":"რატომ არ მოვკვდი დედის მუცელშივე? რატომ არ გავთავდი გამოსვლისთანავე?"},"12":{"verse":12,"text":"რისთვის ამიქვეს მე მუხლებმა, რა იყო ის ძუძუ, რომელსაც ვწოვდი?"},"13":{"verse":13,"text":"ახლაც ვიწვებოდი დამშვიდებული, ძილში ვიქნებოდი მოსვენებით!"},"14":{"verse":14,"text":"მეფეებთან და ქვეყნის მრჩევლებთან, აკლდამებს რომ იშენებენ თავისთვის."},"15":{"verse":15,"text":"ან მთავრებთან, რომელთაც ოქრო აქვთ, ვერცხლით რომ ივსებენ სახლებს."},"16":{"verse":16,"text":"რატომ არ ვარ მკვდრადნაშობივით გადამალული, ჩვილივით, რომელსაც სინათლე არ უნახავს!"},"17":{"verse":17,"text":"ბოროტეულნი იქ აღარ მძვინვარებენ, დამაშვრალნი იქ განისვენებენ;"},"18":{"verse":18,"text":"იქ მშვიდად არიან ტყვეები, მჩაგვრელთა ყვირილი მათ არ ესმით;"},"19":{"verse":19,"text":"იქ არიან დიდნი და მცირენი, იქ მონა ბატონისგან თავისუფალია."},"20":{"verse":20,"text":"რისთვის ეძლევა სინათლე ტანჯულს და სულგამწარებულს - სიცოცხლე,"},"21":{"verse":21,"text":"სიკვდილის მონატრულთ და ვერმპოვნელთ, დამარხულ განძზე მეტად რომ ეძებენ;"},"22":{"verse":22,"text":"უზომოდ გახარებულს, აღტაცებულს, საფლავის პოვნით,"},"23":{"verse":23,"text":"კაცს, გზაგადაკეტილს, ღვთისაგან ალყაში მოქცეულს?"},"24":{"verse":24,"text":"რადგან ოხვრა მაქვს საზრდოდ და წყალივით იღვრება ჩემი ქვითინი!"},"25":{"verse":25,"text":"რადგან მეწია შიშისზარი, მე რომ მზარავდა; რასაც ვუფრთხოდი, თავს დამატყდა!"},"26":{"verse":26,"text":"აღარც სიმშვიდე, აღარც შვება, არც მოსვენება; მოვიდა ვაება."}},"meta":{"connection":"kaOrth","book_number":220,"chapter_number":3,"previous_chapter":{"connection":"kaOrth","book_number":220,"chapter":2},"next_chapter":{"connection":"kaOrth","book_number":220,"chapter":4}}}