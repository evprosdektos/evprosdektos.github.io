{"chapter":{"1":{"verse":1,"text":"რატომ არ არის დაფარული ყოვლადძლიერისთვის განკითხვის ჟამი, მისი შემცნობელნი კი ვერ ხედავენ მის დღეებს?"},"2":{"verse":2,"text":"ბოროტეულნი მიჯნებს ანაცვლებენ, ფარას და მწყემსებს იტაცებენ;"},"3":{"verse":3,"text":"ობლებს ვირს ართმევენ, ქვრივოხერისგან ხარს იხუთავენ;"},"4":{"verse":4,"text":"გაჭირვებულებს გზიდან აგდებენ; მიიმალნენ ქვეყნის ჩაგრულნი ერთიანად."},"5":{"verse":5,"text":"აჰა, კანჯრებივით უდაბნოში გადიან საქმეზე ნადავლის საძებრად; ტრამალი საზრდოა მისი ბავშვებისთვის;"},"6":{"verse":6,"text":"სხვის ყანაში მკიან და ბოროტეულთა ვენახებს იმცვრევენ;"},"7":{"verse":7,"text":"შიშვლად ათევს ღამეს უმოსასხამოდ, არა აქვს ყინვაში გადასახური."},"8":{"verse":8,"text":"მთის ნიაღვარში ილუმპებიან და შესაფარებლად კლდეებს ეკვრიან;"},"9":{"verse":9,"text":"მკერდიდან გლეჯენ ობოლს და ღარიბ-ღატაკისგან იხუთავენ;"},"10":{"verse":10,"text":"შიშველი დაწანწალებს უპერანგოდ და მშივრები დაათრევენ ძნებს;"},"11":{"verse":11,"text":"მათ შემორაგულში ხდიან ზეთს, საწნახლებში სწურავენ ღვინოს, თავად კი სწყურიათ;"},"12":{"verse":12,"text":"ქალაქიდან მომაკვდავთა კვნესა ისმის და დაჭრილთა სული შველას ითხოვს; ღმერთი კი უყურებს ვედრებას."},"13":{"verse":13,"text":"ზოგნი ნათლის მოჯანყენი არიან, არ ცნობენ მის გზებს და არ ჩერდებიან მის ბილიკებზე."},"14":{"verse":14,"text":"დილიდანვე მზადაა კაცისმკვლელი, ჩაგრულის და ღატაკის მოსაკლავად, ღამით კი ქურდივითაა."},"15":{"verse":15,"text":"მემრუშე ბინდის მოლოდინში ფიქრობს, არავინ მომკრასო თვალი, და სახეზე საფარველს იფარებს."},"16":{"verse":16,"text":"ბნელში ტეხენ სახლებს, დღისით თავისთვის იკეტებიან, არ უწყიან ნათელი;"},"17":{"verse":17,"text":"რადგან დილა ბნელეთია მისთვის, რადგან შეეთვისნენ ბნელეთის საშინელებებს."},"18":{"verse":18,"text":"მსუბუქად წაიღებს მათ წყალი; დაწყევლილია მათი ხვედრი მიწაზე, არავინ გაუხვევს ვენახებისკენ."},"19":{"verse":19,"text":"გვალვა და სიმხურვალე შთანთქავს თოვლის წყალს. შავეთი კი - ცოდვილებს;"},"20":{"verse":20,"text":"დაივიწყებს მას საშო, ჭიაღუები ატკბარუნებენ მას. უკვე აღარავინ გაიხსენებს; ხესავით გადატყდება უკეთურება;"},"21":{"verse":21,"text":"ვინც ძარცვავს ბერწ ქალს, შვილდაუბადებელს, და ქვრივოხერს სიკეთეს არ უკეთებს!"},"22":{"verse":22,"text":"სიცოცხლეს უხანგრძლივებს მოძალადეს თავისი ძალით; აჰა, ფეხზე დგას იგი და არ სჯერა, რომ ცოცხალია."},"23":{"verse":23,"text":"აძლევს სიმშვიდეს და იმედს, და თვალს არ აშორებს მის გზებს;"},"24":{"verse":24,"text":"მცირე ხანს აღზევდებიან და, აჰა, აღარ არიან! დაჭკნებიან, როგორც ბალბა და გახმებიან, თავთავებივით მოიცელებიან!"},"25":{"verse":25,"text":"თუ ასე არ არის, ვინ გამამტყუნებს და ვინ გამიარაფრებს სიტყვებს?"}},"meta":{"connection":"kaOrth","book_number":220,"chapter_number":24,"previous_chapter":{"connection":"kaOrth","book_number":220,"chapter":23},"next_chapter":{"connection":"kaOrth","book_number":220,"chapter":25}}}