{"chapter":{"1":{"verse":1,"text":"განაგრძო იობმა თავისი იგავების თხრობა და თქვა:"},"2":{"verse":2,"text":"ღმერთს ვფიცავ, რომელმაც წამართვა სამართალი, და ყოვლად ძლიერს, რომელმაც გამიმწარა სიცოცხლე!"},"3":{"verse":3,"text":"ვიდრე ვსუნთქავ და ღვთის სული მიდგას ნესტოებში,"},"4":{"verse":4,"text":"თუ ჩემმა ბაგეებმა თქვან სიცრუე, და ჩემს ენას დასცდეს ტყუილი,"},"5":{"verse":5,"text":"შორს ჩემგან, თუ გაგამართლოთ, სიკვდილამდე თუ გავწირო ჩემი უმწიკვლოება!"},"6":{"verse":6,"text":"ჩემს სიმართლეზე ვდგავარ მტკიცედ და არ მოვეშვები; არ დავუგმივარ ჩემს გულს ჩემი დღე და მოსწრება!"},"7":{"verse":7,"text":"შეირაცხოს ჩემი მტერი როგორც ბოროტეული და ჩემი წინააღმდგომი - როგორც უკეთური!"},"8":{"verse":8,"text":"რადგან რისი იმედი ექნება უღვთოს, როცა გაჰკვეთს, როცა ამოართმევს სულს ღმერთი?"},"9":{"verse":9,"text":"განა მის ჩივილს შეისმენს ღმერთი, როცა გასაჭირი დაადგება თავზე?"},"10":{"verse":10,"text":"ყოვლადძლიერის სასოება ექნება, ღვთის ხსენებაში იქნება გამუდმებით?"},"11":{"verse":11,"text":"მე გასწავლით თქვენ, რა არის ღვთის ხელი, და რაც ყოვლადძლიერთან არის, არ დავმალავ."},"12":{"verse":12,"text":"თქვენ თვითონ გინახავთ ყველას და რად გინდათ ფუჭი ლაპარაკი?"},"13":{"verse":13,"text":"ასეთია ბოროტი კაცის წილი ღმერთთან და მჩაგვრელთა ხვედრი, ყოვლადძლიერისგან რომ ერგებათ."},"14":{"verse":14,"text":"თუ შვილები გაუმრავლდება, მხოლოდ მახვილისთვის, და მისი შთამომავლობა პურით ვერ გაძღება."},"15":{"verse":15,"text":"მისი დანარჩომნი სიკვდილში დაიმარხებიან და მათი ქვრივები არ დაიტირებენ მათ;"},"16":{"verse":16,"text":"თუ ქვიშასავით დააგროვებს ოქროს და ზვინებად დაყრის შესამოსელს,"},"17":{"verse":17,"text":"დაყრის, მაგრამ მართალი შეიმოსება და ვერცხლი უდანაშაულოს შეხვდება წილად;"},"18":{"verse":18,"text":"ჩრჩილივით აშენებს თავის სახლს და დარაჯის ხულასავით აკეთებს."},"19":{"verse":19,"text":"მდიდარი წვება დასაძინებლად, მაგრამ როდემდის? გაახელს თვალს და გამქრალია ყოველივე."},"20":{"verse":20,"text":"ნიაღვარივით დაატყდება საშინელებანი, ღამით მოიტაცებს მას ქარიშხალი."},"21":{"verse":21,"text":"წაიღებს აღმოსავლეთის ქარი და წავა, ადგილიდან ახვეტავს მას."},"22":{"verse":22,"text":"მოისვრის მას და არ შეიწყალებს; ამაოდ ეცდება, დაუსხლტეს მის ხელს."},"23":{"verse":23,"text":"ხელს ხელზე შემოჰკრავს მის გამო და სტვენას დაუწყებს მისი ადგილიდან."}},"meta":{"connection":"kaOrth","book_number":220,"chapter_number":27,"previous_chapter":{"connection":"kaOrth","book_number":220,"chapter":26},"next_chapter":{"connection":"kaOrth","book_number":220,"chapter":28}}}