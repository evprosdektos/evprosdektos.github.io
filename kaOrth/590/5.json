{"chapter":{"1":{"verse":1,"text":"ხოლო დროთა და ჟამთათვის, ძმანო, არ გჭირდებათ რამეს მოწერა."},"2":{"verse":2,"text":"რადგან თქვენ თვითონაც მშვენივრად იცით, რომ დღე უფლისა მოვა, როგორც მპარავი ღამით."},"3":{"verse":3,"text":"ვინაიდან როცა იტყვიან: მშვიდობა და უშიშობაო, სწორედ მაშინ დაატყდებათ თავზე სიკვდილი, როგორც ტკივილი - მშობიარეს, და ვერ წაუვლენ."},"4":{"verse":4,"text":"მაგრამ თქვენ, ძმანო, ბნელში როდი ხართ, რომ მპარავივით გეწიოთ დღე."},"5":{"verse":5,"text":"რადგან ყველანი ნათლის ძენი ხართ და ძენი დღისა; არა ვართ ღამის, და არც ბნელისა."},"6":{"verse":6,"text":"მაშ, სხვებივით ნუკი მივეცემით ძილს, არამედ ვიფხიზლოთ და ვიღვიძოთ."},"7":{"verse":7,"text":"ვინაიდან მძინარენი ღამით ხვრინავენ და მემთვრალენიც ღამით თვრებიან."},"8":{"verse":8,"text":"ხოლო ჩვენ, რაკი დღის ძენი ვართ, ვიფხიზლოთ და შევიმოსოთ აბჯარი რწმენისა და სიყვარულისა და ჩაფხუტი ხსნის სასოებისა."},"9":{"verse":9,"text":"რადგანაც ღმერთმა რისხვისთვის კი არ შეგვქმნა, არამედ ხსნისთვის ჩვენი უფლის იესო ქრისტეს მიერ,"},"10":{"verse":10,"text":"რომელიც მოკვდა ჩვენთვის, რათა, მღვიძარენი თუ მძინარენი, ვცოცხლობდეთ მასთან ერთად."},"11":{"verse":11,"text":"ამიტომაც ნუგეში ეცით და შეაგონეთ ერთიმეორეს, როგორც იქცევით კიდეც."},"12":{"verse":12,"text":"გევედრებით, ძმანო, სცანით მაშვრალნი თქვენ შორის, თქვენი წინამძღვარნი უფალში და თქვენი მოძღვარნი;"},"13":{"verse":13,"text":"გამორჩევით გიყვარდეთ ისინი, მათი საქმის გამო; მშვიდობა გქონდეთ ერთმანეთს შორის."},"14":{"verse":14,"text":"ამასაც გევედრებით, ძმანო, დაარიგეთ უწესონი, ანუგეშეთ სულმოკლენი, მხარში ამოუდექით უმწეოთ და დიდსულოვანნი იყავით ყველას მიმართ."},"15":{"verse":15,"text":"თვალი ფხიზლად გეჭიროთ, რომ ბოროტის წილ არავინ მიაგოს ვინმეს ბოროტი, არამედ ყოველთვის ეძებდეთ სიკეთეს როგორც ერთურთის, ისე ყველას მიმართ."},"16":{"verse":16,"text":"მარადის ხარობდეთ."},"17":{"verse":17,"text":"გამუდმებით ილოცეთ."},"18":{"verse":18,"text":"მადლიერნი იყავით ყველაფრისათვის, რადგანაც ესაა თქვენ მიმართ ნება ღვთისა ქრისტე იესოში."},"19":{"verse":19,"text":"ნუ დაშრეტთ სულს."},"20":{"verse":20,"text":"წინასწარმეტყველებას ნუ შეურაცხყოფთ."},"21":{"verse":21,"text":"ყველაფერი გამოსცადეთ; მიენდეთ კეთილს."},"22":{"verse":22,"text":"განერიდეთ ყოველგვარ ბოროტს."},"23":{"verse":23,"text":"თვით მშვიდობის ღმერთმა წმიდა-გყოთ მთელი სისრულით, რათა თქვენი სული, თქვენი სამშვინველი და თქვენი სხეული უმწიკვლოდ იქნეს დაცული ჩვენი უფლის იესო ქრისტეს მოსვლისთვის."},"24":{"verse":24,"text":"სარწმუნოა თქვენი მხმობელი, რომელიც აღასრულებს ამას."},"25":{"verse":25,"text":"ძმანო, ილოცეთ ჩვენთვის."},"26":{"verse":26,"text":"მოიკითხეთ ყველა ძმა წმიდა ამბორით."},"27":{"verse":27,"text":"გაფიცებთ უფალს, ყველა ძმას წაუკითხეთ ეს წერილი."},"28":{"verse":28,"text":"მადლი ჩვენი უფლის იესო ქრისტესი თქვენთან. ამინ."}},"meta":{"connection":"kaOrth","book_number":590,"chapter_number":5,"previous_chapter":{"connection":"kaOrth","book_number":590,"chapter":4},"next_chapter":{"connection":"kaOrth","book_number":600,"chapter":1}}}