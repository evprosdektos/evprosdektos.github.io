{"chapter":{"1":{"verse":1,"text":"აი, მეფეები, რომლებიც დაამარცხა იესომ და რომელთა ქვეყნებიც დაიკავეს მათ იორდანეს გაღმა, მზის აღმოსავლეთით, არნონის ხევიდან ხერმონის მთამდე და მთელი დაბლობი აღმოსავლეთით:"},"2":{"verse":2,"text":"სიხონ ამორეველთა მეფე, ხეშბონში მჯდარი, რომელსაც ეჭირა მხარე ყაროყერიდან მოკიდებული არნონის ხევის გაყოლებაზე და ხევის შუაწელი, გალაადის ნახევარი იაბოკის ხევამდე, ყამონელთა საზღვრამდე,"},"3":{"verse":3,"text":"დაბლობი ქინეროთის ზღვამდე აღმოსავლეთით და ყარაბას ზღვამდე ანუ მარილოვან ზღვამდე აღმოსავლეთით, ბეთ-იეშიმოთის გზის გაყოლებაზე სამხრეთით ფირგას კალთებამდე;"},"4":{"verse":4,"text":"ყოგის ქვეყანა, ბაშანის მეფისა, უკანასკნელი რეფაიმის, რომელიც ცხოვრობდა აშთაროთსა და ედრეიში,"},"5":{"verse":5,"text":"და ეჭირა ხერმონის მთა, სალქა და მთელი ბაშანი გეშურელთა და მაყაქათელთა საზღვრამდე და ნახევარი გალაადი სიხონ ხეშბონის მეფის საზღვრამდე."},"6":{"verse":6,"text":"მოსემ, უფლის მორჩილმა, და ისრაელიანებმა დახოცეს ისინი და მისცა ეს ქვეყანა მოსემ, უფლის მორჩილმა, სამკვიდროდ რეუბენს, გადსა და მენაშეს შტოს ნახევარს."},"7":{"verse":7,"text":"აი, იმ ქვეყნის მეფეები, რომლებიც დაამარცხეს იესომ და ისრაელიანებმა იორდანეს გაღმა დასავლეთით ლიბანის დაბლობზე, ბაყალ-გადიდან ხალაკის მთამდე, სეყირის აღმა (ეს მისცა იესომ ისრაელის შტოებს სამკვიდროდ ერთმანეთში დასანაწილებლად),"},"8":{"verse":8,"text":"მთაში და ბარში, ველზე, მთის კალთებზე, უდაბნოში და ნეგებში - ხეთელთა, ამორეველთა, ქანაანელთა, ფერიზელთა, ხივიელთა, და იებუსელთა ქვეყნებისა:"},"9":{"verse":9,"text":"იერიხონის მეფე - ერთი; მეფე ჰაყაისა ბეთილის გვერდით რომ არის - ერთი;"},"10":{"verse":10,"text":"იერუსალიმის მეფე - ერთი; ხებრონის მეფე - ერთი;"},"11":{"verse":11,"text":"იარმუთის მეფე - ერთი; ლაქიშის მეფე - ერთი;"},"12":{"verse":12,"text":"ყეგლონის მეფე - ერთი; გეზერის მეფე - ერთი;"},"13":{"verse":13,"text":"დაბირის მეფე - ერთი; გედერის მეფე - ერთი;"},"14":{"verse":14,"text":"ხორმას მეფე - ერთი; ღერადის მეფე - ერთი;"},"15":{"verse":15,"text":"ლიბნას მეფე - ერთი; ყადულამის მეფე - ერთი;"},"16":{"verse":16,"text":"მაკედას მეფე - ერთი; ბეთელის მეფე - ერთი;"},"17":{"verse":17,"text":"თაფუახის მეფე - ერთი; ნეფერის მეფე - ერთი;"},"18":{"verse":18,"text":"აფეკის მეფე - ერთი; ლაშარონის მეფე - ერთი;"},"19":{"verse":19,"text":"მადონის მეფე - ერთი; ხაცორის მეფე - ერთი;"},"20":{"verse":20,"text":"შიმრონ-მერონის მეფე - ერთი; აქშაფის მეფე - ერთი;"},"21":{"verse":21,"text":"თაყანაქის მეფე - ერთი; მეგიდოს მეფე - ერთი;"},"22":{"verse":22,"text":"კედეშის მეფე - ერთი; იოკნეყამის მეფე ქარმელში - ერთი;"},"23":{"verse":23,"text":"დორის მეფე ნაფათ-დორში - ერთი; გოიმის მეფე გილგალში - ერთი;"},"24":{"verse":24,"text":"თირცას მეფე - ერთი. სულ ოცდათერთმეტი მეფე."}},"meta":{"connection":"kaOrth","book_number":60,"chapter_number":12,"previous_chapter":{"connection":"kaOrth","book_number":60,"chapter":11},"next_chapter":{"connection":"kaOrth","book_number":60,"chapter":13}}}