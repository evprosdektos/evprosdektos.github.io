{"chapter":{"1":{"verse":1,"text":"ხვდათ წილი იოსების შთამომავლებს: იორდანედან იერიხონის წყლების პირდაპირ, აღმოსავლეთით: უდაბნო, რომელიც გადადის იერიხონიდან ბეთელის მთაზე."},"2":{"verse":2,"text":"ბეთელიდან საზღვარი მიდის ღუზისკენ, გაივლის არქის და ყატაროთის საზღვართან."},"3":{"verse":3,"text":"ეშვება ზღვისკენ, იაფლეტის საზღვართან ქვემო ბეთ-ხორონის საზღვრამდე და გაზერამდე, და წყდება ზღვასთან."},"4":{"verse":4,"text":"ეს დაიმკვიდრეს იოსების შვილებმა - მენაშემ და ეფრემმა."},"5":{"verse":5,"text":"ჰქონდათ საზღვარი ეფრემიანებს მათ საგვარეულოთა მიხედვით; მათი სამკვიდროს აღმოსავლეთი საზღვარი იყო ყატაროთ-ადარიდან ზემო ბეთ-ხორონამდე."},"6":{"verse":6,"text":"მიდის საზღვარი ზღვისკენ მიქმეთათის ჩრდილოეთით და უხვევს საზღვარი თაანათ-შილოს აღმოსავლეთით და ჩაუვლის მას იანოხის აღმოსავლეთით."},"7":{"verse":7,"text":"ეშვება იანოხიდან ყატაროთამდე და ნაყარათამდე, სწვდება იერიხონს და ჩადის იორდანეზე."},"8":{"verse":8,"text":"თაფუახიდან მიდის საზღვარი ზღვისკენ, კანას ხევით და წყდება ზღვასთან. ეს არის ეფრემიანთა შტოს სამკვიდრო მათი საგვარეულოების მიხედვით."},"9":{"verse":9,"text":"მენაშეანთა სამკვიდროში ჰქონდათ გამოყოფილი ეფრემიანებს ქალაქები, ყველა ქალაქი თავისი დაბებითურთ."},"10":{"verse":10,"text":"არ აუყრიათ მათ გაზერში მცხოვრები ქანაანელები. და დღემდე ცხოვრობენ ქანაანელები ეფრემიანთა შორის და ხარკს იხდიან."}},"meta":{"connection":"kaOrth","book_number":60,"chapter_number":16,"previous_chapter":{"connection":"kaOrth","book_number":60,"chapter":15},"next_chapter":{"connection":"kaOrth","book_number":60,"chapter":17}}}