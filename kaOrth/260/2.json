{"chapter":{"1":{"verse":1,"text":"მე ვარ ნარგიზი შარონისა და ღელეთა შროშანი."},"2":{"verse":2,"text":"როგორც შროშანი ეკალთა შორის, ასეა სატრფო ჩემი ასულთა შორის!"},"3":{"verse":3,"text":"როგორც ხე ვაშლისა ტყიურ ხეთა შორის, ასეა მეტრფე ჩემი ჭაბუკთა შორის! მის ჩრდილში ჯდომა მიყვარდა და ვზივარ კიდეც, ნაყოფი მისი ეტკბო ჩემს სასას."},"4":{"verse":4,"text":"შემიყვანა მან ღვინის სახლში და აღმართა ჩემზე სიყვარულად თავის ალამი."},"5":{"verse":5,"text":"გამამაგრეთ ღვინით, გამაგრილეთ ვაშლებით, რადგან დავსნეულდი სიყვარულისგან."},"6":{"verse":6,"text":"ნეტავ თავქვეშ მედოს მისი მარცხენა და მარჯვენა მეხვეოდეს მისი!"},"7":{"verse":7,"text":"გაფიცებთ თქვენ, ასულნო იერუსალიმისა, ველის ნიამორებს და ირმებს გაფიცებთ, არ გააღვიძოთ, არ აღძრათ სიყვარული, ვიდრემდის თავად არ ინებოს."},"8":{"verse":8,"text":"აჰა, გაისმის ხმა ჩემი მეტრფისა, აჰა, მოდის იგი, მორბის მთებზე, მოხტის ბორცვებზე."},"9":{"verse":9,"text":"ვამსგავსე მეტრფე ჩემი ნიამორს ანუ ირმის ნუკრს. აჰა, დგას იგი ჩვენს ზღუდის უკან, სარკმელში იჭვრიტება და ილანდება ცხაურებს შორის."},"10":{"verse":10,"text":"მომიგებს მეტრფე ჩემი და მეტყვის: ადექი, სატრფოვ ჩემო, მშვენიერო ჩემო, და წამოდი!"},"11":{"verse":11,"text":"რადგან აჰა, მიიწურა ზამთარი, ჟამი ნიაღვრისა გრდახდა, თავისთვის წავიდა."},"12":{"verse":12,"text":"ყვავილები დაჩნდნენ მიწის პირზე, ჟამი გალობისა მოიწია და ხმა გვრიტისა ისმის ჩვენს მხარეში."},"13":{"verse":13,"text":"ლეღვმა გამოიღო თავისი ყვავილი, ვაზის ყვავილი სურნელებით ფშვენს. ადექი, სატრფოვ ჩემო, მშვენიერო ჩემო, და წამოდი!"},"14":{"verse":14,"text":"შენ, ჩემო მტრედო, შეხიზნულო ხეობის კლდეთა შორის! მიჩვენე პირი შენი, მასმინე ხმა შენი! რადგან ტკბილია ხმა შენი და პირი შენი - მშვენიერი."},"15":{"verse":15,"text":"დაგვიჭირეთ პატარა მელიები, ვენახთა მომსპობი, რადგან ჰყვავის ვენახები ჩვენი."},"16":{"verse":16,"text":"ჩემი მეტრფე ჩემია და მე მისი ვარ, ის მწყემსავს შროშანთა შორის!"},"17":{"verse":17,"text":"ვიდრეღა სუნთქავს დღე და ჩრდილნი იძვრიან, მოიქეც, ემსგავსე, მეტრფევ ჩემო, ნიამორს, ანუ ირმის ნუკრს, ნაპრალოვან მთებზე მოარულთ!"}},"meta":{"connection":"kaOrth","book_number":260,"chapter_number":2,"previous_chapter":{"connection":"kaOrth","book_number":260,"chapter":1},"next_chapter":{"connection":"kaOrth","book_number":260,"chapter":3}}}