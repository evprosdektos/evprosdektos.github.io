{"chapter":{"1":{"verse":1,"text":"ქებათა ქება სოლომონისა."},"2":{"verse":2,"text":"მეამბოროს თავისი ბაგეების ამბორით, რადგან ღვინოზე ტკბილია შენი ალერსი!"},"3":{"verse":3,"text":"სურნელოვანია შენი ნელსაცხებელი და თავად სახელი შენი დაღვრილი ნელსაცხებელია. ამის გამო უყვარხარ ქალწულებს."},"4":{"verse":4,"text":"თან წარმიტაცე და ერთად გავიქცეთ. მეფემ შემიყვანა თავის პალატებში. ვიხარებდით და ვიშვებდით შენით, ვაქებდით შენს ალერსს ღვინოზე მეტად. ღირსად შეგიყვარეს შენ!"},"5":{"verse":5,"text":"შავი ვარ, მაგრამ მშვენიერი, ასულნო იერუსალიმისა! ვით კედარის კარავნი და ვით სოლომონის კრეტსაბმელნი."},"6":{"verse":6,"text":"ნუ უყურებთ, რომ შავი ვარ, რომ მზისგანა ვარ დამწვარი. დედაჩემის ძენი შემომწყრნენ და დამადგინეს ვენახის მცველად, ჩემი ვენახი კი ვერ დავიცავი."},"7":{"verse":7,"text":"მითხარი, ჩემი სულის შეყვარებულო. სად აძოვებ, სად ისვენებ შუადღის ხვატში, რომ ფუჭად არ ვიხეტიალო შენი მეგობრების ჯოგებში?"},"8":{"verse":8,"text":"თუ ვერ სცნობ, უმშვენიერესო ასულთა შორის, გაჰყევი ცხვრის კვალს და მწყემსთა კარვების შორიახლო აძოვე შენი თიკნები."},"9":{"verse":9,"text":"ჩემს ფაშატს, ფარაონის ეტლში შეკაზმულს, გამსგავსე შენ, სატრფოვ ჩემო!"},"10":{"verse":10,"text":"მშენიერია შენი ღაწვები, მძივებით შემკულნი. და ყელი, მანიაკით მორთული."},"11":{"verse":11,"text":"ოქროს საყურეებს გაგიკეთებთ, ვერცხლით დაწინწკლულთ."},"12":{"verse":12,"text":"ვიდრემდის ინახით იჯდა მეფე, სურნელსა ფშვენდა ჩემი ნარდიონი."},"13":{"verse":13,"text":"მურრის ჭურჭელი - მეტრფე ჩემი ჩემთანაა, ჩემ ძუძუთა შორის განისვენებს."},"14":{"verse":14,"text":"ქოფერის მტევანია ჩემთვის ჩემი მეტრფე ენ-გადის ვენახებში."},"15":{"verse":15,"text":"აჰა, მშვენიერი ხარ, სატრფოვ ჩემო, აჰა, მშვენიერი ხარ! მტრედებია შენი თვალები."},"16":{"verse":16,"text":"აჰა, მშვენიერი ხარ, მეტრფევ ჩემო, და სანატრელი! ბალახია ჩვენი სარეცელი."},"17":{"verse":17,"text":"სახურავი ჩვენი სახლისა ნაძვისაა, ჭერი - კვიპაროსის."}},"meta":{"connection":"kaOrth","book_number":260,"chapter_number":1,"previous_chapter":{"connection":"kaOrth","book_number":250,"chapter":12},"next_chapter":{"connection":"kaOrth","book_number":260,"chapter":2}}}