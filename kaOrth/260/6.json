{"chapter":{"1":{"verse":1,"text":"სად წავიდა მეტრფე შენი, უმშვენიერესო ქალთა შორის? საით მიიქცა მეტრფე შენი?"},"2":{"verse":2,"text":"თავის ბაღში ჩავიდა მეტრფე ჩემი, სურნელოვან კვლებში, ბაღებში სამწყესად, შროშანთა დასაკრეფად."},"3":{"verse":3,"text":"მე ჩემი მეტრფისა ვარ და ჩემია მეტრფე ჩემი, რომელიც მწყესავს შროშანთა შორის."},"4":{"verse":4,"text":"მშვენიერი ხარ, სატრფოვ ჩემო, თირცასავით და სანატრელი - იერუსალიმივით! საშინელი - ბაირაღებით მორთული ბანაკივით!"},"5":{"verse":5,"text":"მიაქციე თვალები ჩემგან, რადგან მატყვევებენ! შენი თმები თხათა არვეა, გალაადიდან დაშვებული."},"6":{"verse":6,"text":"კბილები შენი ცხვრის ფარაა, საბანელით ამომავალი; ყველანი ტყუბტყუბად მსხმელნი არიან და ბერწი არ არის მათ შორის."},"7":{"verse":7,"text":"ღაწვები შენი ბროწეულის ლებნებია შენს პირბადის ქვეშ."},"8":{"verse":8,"text":"სამოცი დედოფალია, ოთხმოცი ხარჭა და ურიცხვი ქალწული;"},"9":{"verse":9,"text":"ეს კი ერთადერთია, მტრედი ჩემი, უბიწო ჩემი; ეს ერთადერთია დედამისისთვის, გამორჩეულია მისი მშობლისათვის. იხილეს ქალწულებმა და ბედნიერად შერაცხეს იგი."},"10":{"verse":10,"text":"ვინ არის იგი, ცისკარივით აღმომჭვრეტელი, მთვარისებრ მშვენიერი და მზისებრ ნათელი? და საშინელი როგორც ბაირაღებით მორთული ბანაკი?"},"11":{"verse":11,"text":"ჩავედი ნიგვზნარში, რომ მენახა მწვანე ჭალები; მენახა, თუ აყვავდა ვაზი, თუ გაიფურჩქნა ბროწეული."},"12":{"verse":12,"text":"არ მეგონა, თუ გამიწევდა გული ჩემი ხალხის დიდებულთა ეტლებისკენ."}},"meta":{"connection":"kaOrth","book_number":260,"chapter_number":6,"previous_chapter":{"connection":"kaOrth","book_number":260,"chapter":5},"next_chapter":{"connection":"kaOrth","book_number":260,"chapter":7}}}