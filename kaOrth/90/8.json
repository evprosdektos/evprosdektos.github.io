{"chapter":{"1":{"verse":1,"text":"როცა მოხუცდა სამუელი, ისრაელის მსაჯულებად თავისი შვილები დაადგინა."},"2":{"verse":2,"text":"მის პირმშოს სახელად ერქვა იოველი, ხოლო უმცროსს - აბია; ბეერ-შებაში მსაჯულობდნენ ისინი."},"3":{"verse":3,"text":"არ გაჰყვნენ შვილები მამის გზას, ანგარებას მისდევდნენ, ქრთამს იღებდნენ და სამართალს ამრუდებდნენ."},"4":{"verse":4,"text":"შეიკრიბა ისრაელის უხუცესობა და მივიდა სამუელთან რამათს."},"5":{"verse":5,"text":"უთხრეს: შენ მოხუცდი, შენი შვილები კი არ მიჰყვებიან შენს გზას. დაგვიდგინე ახლა მეფე, რომ სხვა ხალხების წესისამებრ განგვსჯიდეს."},"6":{"verse":6,"text":"არ მოეწონა ეს ამბავი სამუელს, როცა თქვეს, მეფე მოგვეციო მსაჯულად. მაშინ შეევედრა სამუელი უფალს."},"7":{"verse":7,"text":"უთხრა უფალმა სამუელს: შეისმინე ხალხის ყოველი სიტყვა, რასაც გეტყვის, რადგან შენ კი არ უარგყვეს, არამედ მე უარმყვეს თავიანთ მეფედ."},"8":{"verse":8,"text":"როგორც იქცეოდნენ იმ დღიდან, როცა ეგვიპტიდან გამოვიყვანე, დღემდე, როცა დამივიწყეს და უცხო ღმერთებს დაემონენ, ასევე გექცევიან შენც."},"9":{"verse":9,"text":"ახლა შეისმინე მათი სიტყვა, ოღონდ გააფრთხილე და აუხსენი უფლებები მეფისა, რომელმაც მათზე უნდა იმეფოს."},"10":{"verse":10,"text":"უთხრა სამუელმა უფლის სიტყვები ხალხს, მეფეს რომ მოითხოვდნენ მისგან."},"11":{"verse":11,"text":"უთხრა: აი, რა უფლებები ექნება მეფეს, რომელიც იმეფებს თქვენზე: წაიყვანს თქვენს შვილებს და თავის ეტლებთან და ცხენებთან დაიყენებს და ირბენენ მისი ეტლის წინ."},"12":{"verse":12,"text":"დანიშნავს მათ ათასისთავებად და ორმოცდაათისთავებად, თავის ყანის მხვნელებად და თავისი სამკალის მოსამკელად, თავისი საბრძოლო საჭურველისა და ეტლების მკეთებლებად."},"13":{"verse":13,"text":"აიყვანს თქვენს ასულებს მენელსაცხებლებად, მზარეულებად და პურის მცხობლებად."},"14":{"verse":14,"text":"წაგართმევთ საუკეთესო ყანებს, ვენახებსა და ზეთისხილის ბაღებს და თავის მორჩილებს დაურიგებს."},"15":{"verse":15,"text":"მეათედს აიღებს თქვენი ნათესებიდან და ვენახებიდან და თავის კარისკაცებსა და მორჩილებს უწყალობებს."},"16":{"verse":16,"text":"წაგართმევთ საუკეთესო ყმებს, მხევლებს, მსახურ ბიჭებს, სახედრებს და თავის საქმეზე ამსახურებს."},"17":{"verse":17,"text":"წაიღებს მეათედს თქვენი ფარიდან და თქვენც მისი ყმები გახდებით."},"18":{"verse":18,"text":"მაშინ მოჰყვებით წუწუნს თქვენს არჩეულ მეფეზე, მაგრამ არ მოგისმენთ უფალი."},"19":{"verse":19,"text":"არ დაუჯერა ხალხმა სამუელს. თქვეს: არა და არა, მეფე უნდა გვესვას,"},"20":{"verse":20,"text":"ჩვენც ისეთები უნდა ვიყოთ, როგორც სხვა ხალხები არიან. ჩვენი მეფე განგვსჯის ჩვენ, წინ წაგვიძღვება და ჩვენი გულისთვის იბრძოლებს."},"21":{"verse":21,"text":"მოისმინა სამუელმა ხალხის ნათქვამი და შეატყობინა უფალს."},"22":{"verse":22,"text":"უთხრა უფალმა სამუელს: შეიწყნარე მათი სიტყვა და დაუდგინე მეფე. უთხრა სამუელმა ისრაელის კაცებს: წადით თქვენ-თქვენს ქალაქებში."}},"meta":{"connection":"kaOrth","book_number":90,"chapter_number":8,"previous_chapter":{"connection":"kaOrth","book_number":90,"chapter":7},"next_chapter":{"connection":"kaOrth","book_number":90,"chapter":9}}}