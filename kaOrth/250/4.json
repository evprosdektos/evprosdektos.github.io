{"chapter":{"1":{"verse":1,"text":"კვლავაც ვხედავდი ძალადობას, რაც კი ხდებოდა ამ მზისქვეშეთში: აჰა იღვრება ჩაგრულთა ცრემლი და მათ არავინ ანუგეშებს; მათ მჩაგვრელთა ხელშია ძალა, არავინა ჰყავთ ნუგეშისმცემი."},"2":{"verse":2,"text":"უფრო ბედნიერად შევრაცხე დიდიხნის მკვდარნი მათზე, ვინც ჯერაც ცოცხლობენ კიდევ."},"3":{"verse":3,"text":"და ორთავეზე ბედნიერი მაინც ის არის, ვინც ჯერაც არ დაბადებულა და არ უხილავს ბოროტება, რაც მზის ქვეშ ხდება."},"4":{"verse":4,"text":"ისიცა ვნახე, რომ სიბეჯითე ყველა საქმეში მხოლოდ ერთურთის შურით არის გამოწვეული. ამაოება ყოფილა ესეც და ქარის დევნა."},"5":{"verse":5,"text":"ბრიყვს გულზე ხელი დაუკრეფია და თავის ხორცს ჭამს."},"6":{"verse":6,"text":"ერთი პეშვი სიმშვიდე სჯობს მთელ კალთა გარჯას და ფუჭ საზრუნავს."},"7":{"verse":7,"text":"კიდევ და კიდევ განვიცადე ამაოება ამ მზისქვეშეთში."},"8":{"verse":8,"text":"არსებობს კაცი მარტოხელა, არ ჰყავს არავინ, არც ძმა, არც შვილი, ხოლო მის შრომას ბოლო არ უჩანს და ვერ გაძღება მისი თვალი დოვლათის ხილვით. ვისთვისღა ვშრომობ და სიამეს რისთვის ვიკლებდი? ამაოება არის ესეც და ფუჭი საქმე."},"9":{"verse":9,"text":"მარტო ყოფნას სჯობს ორნი იყვნენ, რადგან კეთილად მიეზღვებათ მათ საშრომელში."},"10":{"verse":10,"text":"თუ დაეცნენ, ერთი მაინც წამოაყენებს თავის ამხანაგს. მაგრამ ვაი, მარტომყოფს, თუ დაეცა ვინღა უშველის?"},"11":{"verse":11,"text":"თუ ორნი დაწვნენ, გათბებიან; მარტომყოფს კი რაღა გაათბობს!"},"12":{"verse":12,"text":"თუ ერთს დასძლევს ვინმე, ორი ხომ გაუმკლავდება. მალე არ გაწყდება სამმაგი ძაფი."},"13":{"verse":13,"text":"ღატაკი, მაგრამ ბრძენი ყმაწვილი სჯობს მოხუცებულ და ბრიყვ მეფეს, რომელიც უკვე ვერას ისწავლის."},"14":{"verse":14,"text":"რადგან იგი საპყრობილიდანაც გამოვა მეფედ, თუნდაც თავის სამეფოში უპოვრად იშვას."},"15":{"verse":15,"text":"ვიხილე: ყოველ მკვიდრს მზისქვეშეთში ყმაწვილი ახლავს, ეს მისი სხვაა, მის ნაცვლად დადგება."},"16":{"verse":16,"text":"არ უჩანს დასასრული ხალხს, ვინც მათ უწინარეს იყო, და არც შემდგომნი მოინატრებენ მათ. რადგან ესეც ამაოებაა და ქარის დევნა."}},"meta":{"connection":"kaOrth","book_number":250,"chapter_number":4,"previous_chapter":{"connection":"kaOrth","book_number":250,"chapter":3},"next_chapter":{"connection":"kaOrth","book_number":250,"chapter":5}}}