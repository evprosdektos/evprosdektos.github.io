{"chapter":{"1":{"verse":1,"text":"წყალს გაატანე შენი პური, რადგან მრავალთა დღეთა შემდგომ კვლავ მოიძიებ."},"2":{"verse":2,"text":"მიეც ნაწილი ქონებისა შვიდს, რვასაც კი, რადგან არ იცი, რა უბედურება მოელის ქვეყანას."},"3":{"verse":3,"text":"როცა ღრუბელი აივსება, წვიმაც იწვიმებს ქვეყანაზე; თუ დაეცა ხე სამხრეთში ან ჩრდილოეთში, სადაც დაეცა, იქვე დარჩება."},"4":{"verse":4,"text":"ვინც ქარს აკვირდება, ვერ დათესავს; ვინც ღრუბლებს შესცქერის, ვერას მოიმკის."},"5":{"verse":5,"text":"როგორც არ უწყი გზა ქარისა და როგორ ისახება ძვლები სავსე მუცელში, ასევე არ უწყი საქმენი ღვთისა, რომელმაც ყოველივე შექმნა."},"6":{"verse":6,"text":"დილით თესე შენი თესლი და მწუხრისას ნუ დაისვენებს შენი ხელი; რადგან არ იცი, რომელი უფრო სასიკეთოა; იქნებ ორივე ერთნაირად კარგი გამოდგეს."},"7":{"verse":7,"text":"ტკბილია სინათლე და საამურია თვალთათვის მზის ჭვრეტა."},"8":{"verse":8,"text":"თუნდაც მრავალი წელი იცოცხლოს კაცმა და იმხიარულოს, ახსოვდეს, რომ მრავლად იქნება შავი დღეები; ყველაფერი, რაც მოვა, ამაოა."},"9":{"verse":9,"text":"იხარე, ყრმაო, ვიდრე ნორჩი ხარ; გაამოს შენმა გულმა სიყმაწვილეში, მიჰყევ შენს გულს და თვალთა მზერას; ოღონდ იცოდე, ყველაფრის ამის გამო სამსჯავროზე წარგადგენს ღმერთი."},"10":{"verse":10,"text":"უკუიყარე გულიდან დარდი და სხეულს არიდე უამური რამ, რადგან ბავშვობაც და სიყმაწვილეც ამაოა და წარმავალი."}},"meta":{"connection":"kaOrth","book_number":250,"chapter_number":11,"previous_chapter":{"connection":"kaOrth","book_number":250,"chapter":10},"next_chapter":{"connection":"kaOrth","book_number":250,"chapter":12}}}