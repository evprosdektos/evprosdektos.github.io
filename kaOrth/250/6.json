{"chapter":{"1":{"verse":1,"text":"არის ბოროტება, რომელიც ვიხილე მზისქვეშეთში და მძიმეა იგი კაცთათვის."},"2":{"verse":2,"text":"მისცემს კაცს ღმერთი ქონებას, სიმდიდრეს და დიდებას, და აჰა, ყველაფერი აქვს, რაც კი ინატრა, მაგრამ ღმერთი არ მოახმარებს და სხვა, უცხო ვინმე, მოიხმარს. ამაოება არის ეს და უბედურება."},"3":{"verse":3,"text":"კიდეც რომ შვას კაცმა ასი შვილი და იცოცხლოს მრავალი წელი, მაგრამ ვერ იგემოს სიამე და საფლავიც აღარ ეღირსოს, ვიტყვი, უჯობდა დედის მუცელს მოწყვეტილიყო."},"4":{"verse":4,"text":"ფუჭად რომ მოვიდა და ბნელში წავიდა, ბნელში რომ დაინთქა სახელი მისი;"},"5":{"verse":5,"text":"ვისაც მზე არ უნახავს და არც გაუგია, იმ კაცზე უფრო მოსვენებულია."},"6":{"verse":6,"text":"თუნდაც იცოცხლოს ორი ათას წელს და ვერაფერი სიკეთე ნახოს, რა ბედენაა, მაინც ყველა ერთ ადგილს მივა."},"7":{"verse":7,"text":"ადამიანის ყოველი შრომა პირისთვისაა, მაგრამ სული არ აღივსება."},"8":{"verse":8,"text":"რადგან რა უპირატესობა აქვს ბრძენს უგუნურზე? ან და ღატაკს, რომელმაც იცის, როგორ გაუძლოს ცხოვრებას?"},"9":{"verse":9,"text":"სჯობს თვალით ნახო, ვიდრე გულს აჰყვე - ამაოება არის ესეც და ქარის დევნა."},"10":{"verse":10,"text":"რაც კი არსებობს, ყოველივეს დიდი ხანია სახელი ჰქვია; არ არის კაცი, ესეც ცნობილია: ძლიერთან დავა კაცს არ შეუძლია."},"11":{"verse":11,"text":"ბევრი რამეა, ამაოებას რომ ამრავლებს; რა უპირატესობა აქვს კაცს?"},"12":{"verse":12,"text":"რადგან ვინ უწყის, რა არის კარგი კაცისთვის მის ამაო წუთისოფელში, რომელსაც აჩრდილივით ატარებს? ვინ აუწყებს კაცს, რა მოხდება მის შემდეგ მზის ქვეშ."}},"meta":{"connection":"kaOrth","book_number":250,"chapter_number":6,"previous_chapter":{"connection":"kaOrth","book_number":250,"chapter":5},"next_chapter":{"connection":"kaOrth","book_number":250,"chapter":7}}}