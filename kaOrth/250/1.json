{"chapter":{"1":{"verse":1,"text":"სიტყვანი ეკლესიასტესი, ძისა დავითისა, იერუსალიმის მეფისა."},"2":{"verse":2,"text":"ამაოება ამაოებათა, თქვა ეკლესიასტემ, ამაოება ამაოებათა, ყოველივე ამაოა."},"3":{"verse":3,"text":"ადამიანს რას ჰმატებს შრომა, რომელსაც იგი მზის ქვეშ ეწევა?"},"4":{"verse":4,"text":"თაობა მიდის, თაობა მოდის, ეს ქვეყანა კი უცვლელია უკუნისამდე."},"5":{"verse":5,"text":"აღმოხდება მზე და ჩადის იგი, უბრუნდება თავის ადგილს და კვლავ იქიდან ამობრწყინდება."},"6":{"verse":6,"text":"სამხრეთისაკენ მიჰქრის ქარი, გაბრუნდება ჩრდილოეთისკენ; ბრუნავს, ბრუნავს, მიჰქრის ქარი და უბრუნდება ისევ თავის წრეს."},"7":{"verse":7,"text":"ყველა მდინარე ზღვებისაკენ მიედინება, ზღვა კი მაინც არ აღივსება; მდინარენი საითკენაც მიედინებოდნენ, კვლავაც იქითკენ მიედინებიან."},"8":{"verse":8,"text":"უძლურია ყოველი სიტყვა, არ ძალუძს კაცს ყოველივეს თქმა; თვალი ხედვით ვერ გაძღება, ყური სმენით ვერ აღივსება."},"9":{"verse":9,"text":"რაც ყოფილა, იგივე იქნება და რაც მომხდარა, იგივე მოხდება; არაფერია მზის ქვეშ ახალი."},"10":{"verse":10,"text":"ნახავენ რასმე და იტყვიან: აჰა, ახალი. ესეც ყოფილა ჩვენს წინარე საუკუნეში."},"11":{"verse":11,"text":"არ დარჩენილა ხსოვნა იმათი, ვინც წინათ იყო; და მომდევნოთაც, ვინც იქნებიან, არ გაიხსენებს მათი მიმყოლი."},"12":{"verse":12,"text":"მე, ეკლესიასტე, მეფე ვიყავ ისრაელისა იერუსალიმში."},"13":{"verse":13,"text":"ვიწყე კვლევა გულმოდგინებით, გონებით განსჯა ყოველივესი, რაიც მომხდარა ცისქვეშეთში; ეს მძიმე საქმე მიუჩინა უფალმა ადამის ძეთ სატანჯველად."},"14":{"verse":14,"text":"განვიცადე ყოველი საქმე, რაც კი მომხდარა მზისქვეშეთში; და აჰა, ვცანი - ამაო არის ყველაფერი და ქარის დევნა."},"15":{"verse":15,"text":"გამრუდებულს ვეღარ გამართავ, ხოლო ნაკლულს ვეღარაფრით ვეღარ შეავსებ."},"16":{"verse":16,"text":"ვუთხარი ჩემს თავს: აჰა, მოვიპოვე და განვიმრავლე ცოდნა ყოველთა უპირატესად, ვინც არსებულა ჩემს უწინარეს იერუსალიმში, და ეზიარა გონება ჩემი განუზომელ სიბრძნეს და ცოდნას."},"17":{"verse":17,"text":"როცა მივაპყარ გულისყური, შევიცან სიბრძნე, მეცნიერება, უმეცრება და სისულელე, მივხვდი - ამასაც არა აქვს აზრი."},"18":{"verse":18,"text":"რადგან, როცა დიდია სიბრძნე, დარდიც დიდია; მრავლის შეცნობა ადამიანს წუხილს უმრავლებს."}},"meta":{"connection":"kaOrth","book_number":250,"chapter_number":1,"previous_chapter":{"connection":"kaOrth","book_number":240,"chapter":31},"next_chapter":{"connection":"kaOrth","book_number":250,"chapter":2}}}