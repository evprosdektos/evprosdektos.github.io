{"chapter":{"1":{"verse":1,"text":"შხამიანი ბუზები აფუჭებენ და ალპობენ სურნელოვან ზეთს; მცირედი სიბრიყვე უფრო ძვირფასია ზოგჯერ, ვიდრე სიბრძნე და დიდება."},"2":{"verse":2,"text":"ბრძენს გული მარჯვნივ აქვს, ბრიყვს - მარცხნივ."},"3":{"verse":3,"text":"სადაც არ უნდა წავიდეს ბრიყვი, ბრიყვადვე რჩება, ყველას ეუბნება, რომ ბრიყვია."},"4":{"verse":4,"text":"თუ თავს დაგატყდა უფროსის რისხვა, შენს ადგილს ნუ მიატოვებ, რადგან თვინიერს დიდი ცოდვებიც მიეტევება."},"5":{"verse":5,"text":"არის სიბოროტე კიდევ, მზისქვეშ რომ ვიხილე: თითქოს მბრძანებლისაგან მომდინარე შეცდომა იყოს."},"6":{"verse":6,"text":"სიბრიყვე განდიდდა მეტად, ხოლო მდიდრები დაბლა სხედან."},"7":{"verse":7,"text":"ვნახე მონები, ცხენებზე მსხდარნი, ხოლო მთავარნი მონებივით ფეხით მავალნი."},"8":{"verse":8,"text":"ორმოს გამთხრელი თავად ჩავარდება შიგ, ხოლო კედლის დამანგრეველს გველი დაშხამავს."},"9":{"verse":9,"text":"ვინც ქვებს მიათრევს, წელს ქვავე მოსწყვეტს; ხის გამჩეხავს ხევე დაასახიჩრებს."},"10":{"verse":10,"text":"ცული თუ დაგიჩლუნგდა და არ გალესე, ზედმეტი ძალა დაგადგება; ჭკუით უნდა წარმართო საქმე."},"11":{"verse":11,"text":"თუ შეულოცველს უკბინა გველმა, შემლოცველი ვეღარ უშველის."},"12":{"verse":12,"text":"ბრძენის სიტყვები მადლია, ბრიყვს კი მისი ბაგეები ღუპავს."},"13":{"verse":13,"text":"მისი სიტყვების დასაბამი სიბრიყვეა, ხოლო შედეგი - ავი სიშლეგე."},"14":{"verse":14,"text":"ბრიყვი მრავალსიტყვაა, მაგრამ არ უწყის კაცმა, რა მოხდება; ვინ აუწყებს, მის შემდგომ რა იქნება?"},"15":{"verse":15,"text":"ბრიყვს დაჰქანცავს თავისი შრომა, რადგან მან არ იცის ქალაქისკენ მიმავალი გზა."},"16":{"verse":16,"text":"ვაი, შენდა, ქვეყანავ, ბავშვი რომ გიზის მეფედ და შენი დიდებულები დილიდანვე რომ იწყებენ ჭამას!"},"17":{"verse":17,"text":"ბედნიერი ხარ, ქვეყანავ, რომ შენი მეფე არავის ჰმონებს და შენი დიდებულები თავის დროზე რომ ჭამენ, ძალთა მოკრებად, არა სალხინოდ!"},"18":{"verse":18,"text":"სიზარმაცისგან ჭერი ჩამოიქცევა, გულხელდაკრეფისგან წყალი ჩამოვა სახლში."},"19":{"verse":19,"text":"სამხიარულოდ იმართება პურობა; ღვინო სიხარული ავსებს სიცოცხლეს, ხოლო ფული ყველაფერზე პასუხს აგებს."},"20":{"verse":20,"text":"შენ ფიქრშიც კი ნუ აგინებ მეფეს, საწოლ ოთახშიაც ნუ აგინებ დიდებულს: რადგან ცის ფრინველი წაუღებს ამბავს და ფრთოსანი აუწყებს სიტყვას."}},"meta":{"connection":"kaOrth","book_number":250,"chapter_number":10,"previous_chapter":{"connection":"kaOrth","book_number":250,"chapter":9},"next_chapter":{"connection":"kaOrth","book_number":250,"chapter":11}}}