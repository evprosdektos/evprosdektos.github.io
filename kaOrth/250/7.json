{"chapter":{"1":{"verse":1,"text":"კარგი სახელი სჯობს ძვირფას ნელსაცხებელს, დღე სიკვდილისა - გაჩენის დღეს."},"2":{"verse":2,"text":"ტირილში წასვლა სჯობს ლხინში წასვლას, რადგან იქ არის ბოლო კაცისა; ცოცხალმა კაცმა ეს ყურად იღოს."},"3":{"verse":3,"text":"მწუხარება სჯობს სიცილს, რადგან სახის დაღვრემისას კეთილია გული."},"4":{"verse":4,"text":"ბრძენთა ფიქრები გლოვის სახლშია, უგუნურთა ფიქრები - მხიარულების სახლში."},"5":{"verse":5,"text":"სჯობს ბრძენისაგან კიცხვას ისმენდე, ვიდრე ბრიყვისგან ქება-დიდებას."},"6":{"verse":6,"text":"რადგან ბრიყვთა სიცილი ქვაბის ქვეშ ფიჩხის ტკაცუნს ჰგავს; ამაოებაა ეს."},"7":{"verse":7,"text":"გაჭირვება ბრძენს გამოაჩენს, ხოლო ქრთამი რყვნის გულს კაცისას."},"8":{"verse":8,"text":"საქმის ბოლო სჯობს მის დასაწყისს; სულგრძელი კაცი სჯობს ამპარტავანს."},"9":{"verse":9,"text":"გულისწყრომად ნუ იჩქარი, რადგან გულისწყრომა უგუნურთა მკერდში ბუდობს."},"10":{"verse":10,"text":"ნუ იტყვი: წარსული დროება აწმყოს რად სჯობდაო, რადგან სიბრძნე არ ახლავს ამ კითხვას."},"11":{"verse":11,"text":"კარგია სიბრძნე და დოვლათი, დიდად სარგოა მზის მჭვრეტელთათვის."},"12":{"verse":12,"text":"სიბრძნეც დაიფარავს კაცს და ფულიც დაიფარავს, მაგრამ სიბრძნე უპირატესია; მის მფლობელს აცოცხლებს."},"13":{"verse":13,"text":"შეხედე ღვთის შექმნილს: ვინ გამართავს მისგან გამრუდებულს?"},"14":{"verse":14,"text":"კეთილდღეობისას იბედნიერე, ძნელბედობისას ფრთხილად მოიქეც! ესეც და ისიც ღმერთმა შექმნა ერთმანეთის საპირისპიროდ, რათა კაცმა მის უკან ვერაფერი შეიცნოს."},"15":{"verse":15,"text":"ბევრი რამ ვნახე ჩემს ამაო წუთისოფელში: მართალი იღუპება თავის სიმართლეში, ბოროტეული დღეგრძელობს თავის ბოროტებაში."},"16":{"verse":16,"text":"ნუ იქნები ზედმეტად მართალი და მეტისმეტად ნუ დაბრძენდები - რად გინდა, რომ შეძრწუნდე?"},"17":{"verse":17,"text":"მეტისმეტად ნუ იბოროტებ, არც გაბრიყვდე - რად გინდა, რომ უდროოდ მოკვდე?"},"18":{"verse":18,"text":"უმჯობესია, ერთიც იყო და მეორეც, არც ერთი უარყო და არც მეორე; რადგან ღვთის მოშიში ყველაფრისგან თავს აღწევს."},"19":{"verse":19,"text":"სიბრძნე ბრძენისათვის ძალაა, ქალაქის ათ მბრძანებელზე აღმატებული."},"20":{"verse":20,"text":"არ იპოება ქვეყნად მართალი კაცი, რომელიც იქმოდეს კეთილ საქმეს და არ სცოდავდეს."},"21":{"verse":21,"text":"ყველა სიტყვას, რასაც ამბობენ, ყურს ნუ მიუგდებ, რათა არ გესმოდეს, შენი მონა როგორ გაგინებს."},"22":{"verse":22,"text":"რადგან ბევრჯერ გამოგიცდია, შენც რომ აგინებდი სხვებს."},"23":{"verse":23,"text":"ყოველივე ეს სიბრძნით გამოვიკვლიე; ვთქვი: ბრძენი ვარ-მეთქი, მაგრამ სიბრძნე შორსაა ჩემგან."},"24":{"verse":24,"text":"შორია, რაც იყო, და ღრმა არის, ღრმა, ვინ მიაგნებს?"},"25":{"verse":25,"text":"გულს ვიდევ, შემეცნო, შემესწავლა, გამომეკვლია, რა არის სიბრძნე და გონიერება, რათა მცოდნოდა, რომ უმეცრება ბოროტებაა."},"26":{"verse":26,"text":"მივხვდი, სიკვდილზე მწარეა დიაცი, მახე და ბადეა მისი გული, ბორკილებია ხელები მისი; ღვთის სათნო გადაურჩება, ხოლო ცოდვილი მისგან დატყვევდება."},"27":{"verse":27,"text":"აი, რას მივხვდი, თქვა ეკლესიასტემ: თანმიყოლებით უნდა მისდიო, რომ აზრს მიაგნო."},"28":{"verse":28,"text":"კიდევ ამას ეძიებდა გონება ჩემი, მაგრამ ვერ ვპოვე: ათასიდან ერთი მამაკაცი ვპოვე, მაგრამ მათ შორის ვერა ვპოვე ვერცერთი ქალი."},"29":{"verse":29,"text":"აჰა, ეს ვპოვე მხოლოდ: ღმერთმა წრფელი შექმნა კაცი, ისინი კი ზედმეტ თავსატეხს მრავლად იჩენენ."}},"meta":{"connection":"kaOrth","book_number":250,"chapter_number":7,"previous_chapter":{"connection":"kaOrth","book_number":250,"chapter":6},"next_chapter":{"connection":"kaOrth","book_number":250,"chapter":8}}}