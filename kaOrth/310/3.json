{"chapter":{"1":{"verse":1,"text":"მე ვარ კაცი, ტანჯვის მნახველი მისი რისხვის კვერთხის ქვეშ;"},"2":{"verse":2,"text":"წამიძღვა და მივყავდი ბნელისკენ, არა ნათლისკენ;"},"3":{"verse":3,"text":"მხოლოდ ჩემკენ იღერებს და იღერებს ხელს მთელი დღე იგი;"},"4":{"verse":4,"text":"გამიცვითა მან ხორცი და კანი, შემიმუსრა ძვლები;"},"5":{"verse":5,"text":"შემომადგა და შემომარტყა ტანჯვა და წამება;"},"6":{"verse":6,"text":"ჩამსვა წყვდიადში საუკუნოდ მკვდარივით;"},"7":{"verse":7,"text":"ზღუდე შემომავლო და ვერ გავდივარ, დამიმძიმა ბორკილები;"},"8":{"verse":8,"text":"კიდეც რომ ვიღაღადო და შველა ვითხოვო, ის აბრკოლებს ჩემს ვედრებას;"},"9":{"verse":9,"text":"გზა ჩამიხერგა ლოდებით და დამიხლართა ბილიკები;"},"10":{"verse":10,"text":"დათვია ის ჩემთვის, საფარში მჯდარი, და ლომი, დადარნებული;"},"11":{"verse":11,"text":"გზებს გადამაგდინა და გამწეწა, ცარიელი დამტოვა;"},"12":{"verse":12,"text":"მოზიდა მშვილდი და ისართა სამიზნედ დამსვა;"},"13":{"verse":13,"text":"გულ-ღვიძლში გამიტარა თავისი კაპარჭის ამონასხლეტი;"},"14":{"verse":14,"text":"ქვეყნის ხალხის სასაცილო შევიქენი, მათ სამღერელად მთელი დღისთვის;"},"15":{"verse":15,"text":"სიმწარით გამაძღო და აბზინდა შემასვა;"},"16":{"verse":16,"text":"კბილები ჩამილეწა ხრეშით, მტვერში გამთელა;"},"17":{"verse":17,"text":"მშვიდობა წაართვი ჩემს სულს, დამავიწყდა კეთილდღეობა;"},"18":{"verse":18,"text":"ვთქვი: წამერთვა ღონე და უფლის იმედი;"},"19":{"verse":19,"text":"გაიხსენე ჩემი განჯვა და ჩემი სიმწარე, აბზინდა და შხამი;"},"20":{"verse":20,"text":"კარგად ვიხსენებ ამას და მიღონდება სული;"},"21":{"verse":21,"text":"ასე ვპასუხობ ჩემს გულს, რადგან მაქვს იმედი;"},"22":{"verse":22,"text":"არ დაილევა უფლის მადლი, არ შეწყდება მისი წყალობები;"},"23":{"verse":23,"text":"განახლდება ყოველ სისხამზე, დიდია შენი იმედი."},"24":{"verse":24,"text":"ჩემი ხვედრია უფალი, ამბობს ჩემი სული; ამიტომაც იმედი მაქვს მისი;"},"25":{"verse":25,"text":"კეთილია უფალი მისი მოსავისთვის, მისი მძებნელი სულისათვის;"},"26":{"verse":26,"text":"კარგია, როცა კაცი მდუმარედ მოელის ხსნას უფლისაგან;"},"27":{"verse":27,"text":"კარგია, როცა კაცი უღელს ატარებს სიჭაბუკეში;"},"28":{"verse":28,"text":"ზის სიმარტოვეში და სდუმს, რადგან უფალმა დაადო ტვირთი;"},"29":{"verse":29,"text":"მტვერითაც რომ აუვსო პირი, მაინც ექნება უფლის იმედი;"},"30":{"verse":30,"text":"თუნდაც მიუშვიროს ლოყა მის მცემელს, გაძღეს გინებით;"},"31":{"verse":31,"text":"არ გასწირავს საუკუნოდ უფალი;"},"32":{"verse":32,"text":"კიდეც დასტანჯავს და კიდეც შეიბრალებს დიდი წყალობით;"},"33":{"verse":33,"text":"რადგან გულით როდი სტანჯავს და აწვალებს კაცისშვილებს,"},"34":{"verse":34,"text":"როცა ფეხქვეშ თელავენ ქვეყნის პატიმრებს,"},"35":{"verse":35,"text":"როცა სამართალს უმრუდებენ კაცს უზენაესის წინაშე,"},"36":{"verse":36,"text":"როცა ჩაგრავენ ადამიანს მის სამართალში, განა ამას ვერ ხედავს უფალი?"},"37":{"verse":37,"text":"ვის თქმაზე აღსრულდება რამე, თუ უფალმა არ ბრძანა?"},"38":{"verse":38,"text":"განა უზენაესის პირიდან არ გამოდის უბედურება და სიკეთე?"},"39":{"verse":39,"text":"რატომ ჩივის ცოცხალი კაცი, ვაჟკაცი, თავის ცოდვებზე?"},"40":{"verse":40,"text":"გავჩხრიკოთ ჩვენი საქციელი, გავარკვიოთ და უფალს დავუბრუნდეთ;"},"41":{"verse":41,"text":"ხელებით აღვმართოთ ჩვენი გული ცაში უფლისადმი:"},"42":{"verse":42,"text":"ჩვენ შევცოდეთ და განვდექით, შენ არ გვაპატიე;"},"43":{"verse":43,"text":"რისხვით მოიბურე და გვდევნი, გვხოცავ შეუბრალებლად;"},"44":{"verse":44,"text":"ღრუბლით მოიბურე, რომ აირიდო ჩვენი ლოცვები;"},"45":{"verse":45,"text":"ნაგვად და სიბინძურედ გვაქციე ხალხთა შორის;"},"46":{"verse":46,"text":"ხახა დააღეს ჩვენს ჩასანთქმელად ჩვენმა მტრებმა;"},"47":{"verse":47,"text":"შიში და საფრთხე გვხვდა წილად, ნგრევა და დაღუპვა;"},"48":{"verse":48,"text":"ცრემლის ნაკადულები სდის ჩემს თვალებს ჩემი ერის ასულის დაღუპვის გამო;"},"49":{"verse":49,"text":"იღვრება ჩემი თვალი განუწყვეტლივ, არ არის შვება;"},"50":{"verse":50,"text":"ვიდრე არ მოხედავს და არ იხილავს უფალი ციდან;"},"51":{"verse":51,"text":"ჩემი თვალები სულს მიდარდიანებენ ჩემი ქალაქის ასულთა გამო;"},"52":{"verse":52,"text":"მომინადირეს ჩემმა მტრებმა როგორც ჩიტი რამ, უმიზეზოდ;"},"53":{"verse":53,"text":"ცოცხლად ჩამაგდეს ორმოში და ქვები დამაყარეს;"},"54":{"verse":54,"text":"გადამფარა წყალმა, ვთქვი, დავიღუპე-მეთქი;"},"55":{"verse":55,"text":"ვუხმე შენს სახელს, უფალო, ორმოს სიღრმიდან;"},"56":{"verse":56,"text":"ხომ მოგესმა ჩემი ხმა, ნუ წაუყრუებ ჩემს ხვეწნა-ვედრებას;"},"57":{"verse":57,"text":"შენ ახლოს ხარ, როცა გიხმობ; ამბობ: ნუ გეშინის!"},"58":{"verse":58,"text":"შენ ესარჩლებოდი ჩემს სულს, უფალო, შენ გამოისყიდე ჩემი სიცოცხლე!"},"59":{"verse":59,"text":"შენ დაინახე ჩემი ჩაგვრა, უფალო, მაშ, გაიკითხე ჩემი სამართალი!"},"60":{"verse":60,"text":"შენ დაინახე მათი შური ჩემ მიმართ, მათი ზრახვები ჩემ წინააღმდეგ!"},"61":{"verse":61,"text":"შენ გაიგონე მათი გინება, უფალო, მათი ზრახვები ჩემ წინააღმდეგ!"},"62":{"verse":62,"text":"ჩემს მომხდურთა ბაგეები და ფიქრები ჩემ წინააღმდეგ არის მთელი დღე;"},"63":{"verse":63,"text":"სხედან თუ დგანან, შეხედე, მათი სამღერელი შევიქენი;"},"64":{"verse":64,"text":"მიაგე მათ საზღაური, უფალო, მათ ხელთა საქმეთაებრ!"},"65":{"verse":65,"text":"მოუვლინე მათ გულის სიბნელე, უფალო, და წყევლა შენი!"},"66":{"verse":66,"text":"რისხვით დაედევნე მათ და მუსრი გაავლე უფლის ცისქვეშეთში!"}},"meta":{"connection":"kaOrth","book_number":310,"chapter_number":3,"previous_chapter":{"connection":"kaOrth","book_number":310,"chapter":2},"next_chapter":{"connection":"kaOrth","book_number":310,"chapter":4}}}