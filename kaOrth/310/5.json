{"chapter":{"1":{"verse":1,"text":"გაიხსენე, უფალო, რაც დაგვემართა; მოგვხედე და დაინახე ჩვენი შეგინება."},"2":{"verse":2,"text":"ჩვენი სამკვიდრო უცხომ დაიმკვიდრა, ჩვენი სახლები - გადამთიელმა."},"3":{"verse":3,"text":"ობლები გავხდით: მამა არა გვყავს, დაქვრივდნენ ჩვენი დედები;"},"4":{"verse":4,"text":"ჩვენსავე წყალს ვერცხლის ფასად ვსვამთ, შეშას ვყიდულობთ;"},"5":{"verse":5,"text":"კისრით მიგვათრევენ, ქანცი გაგვიწყდა, არა გვაქვს მოსვენება;"},"6":{"verse":6,"text":"ეგვიპტეს ვუშვერთ ხელს, აშურს, რომ გავძღეთ პურით;"},"7":{"verse":7,"text":"ჩვენმა მამებმა შესცოდეს და აღარ არიან, ჩვენ კი მათ სასჯელს ვიხდით;"},"8":{"verse":8,"text":"მონები ხელმწიფობენ ჩვენზე, არა ჩანს მხსნელი მათი ხელიდან;"},"9":{"verse":9,"text":"სიცოცხლის ფასად ვშოულობთ პურს, უდაბნოში მახვილის შიშით;"},"10":{"verse":10,"text":"თონესავით გვიხურს კანი, შიმშილის ხვატისგან."},"11":{"verse":11,"text":"ქალებს ნამუსს ხდიან სიონში, ქალწულებს - იუდას ქალაქებში;"},"12":{"verse":12,"text":"ხელებით ჰკიდებენ მთავრებს, შეურაცხყოფენ მოხუცებულთ;"},"13":{"verse":13,"text":"მოყმენი დოლაბებს ეზიდებიან, ბიჭები ფორხილებენ შეშის ტვირთის ქვეშ;"},"14":{"verse":14,"text":"მოხუცებულნი კარიბჭესთან აღარ სხდებიან, მოყმენი აღარ მღერიან;"},"15":{"verse":15,"text":"შემწყდარია ჩვენი გულის სიხარული, გლოვად გადაიქცა ჩვენი ფერხულები;"},"16":{"verse":16,"text":"თავზეით გვირგვინი მოგვეხადა; ვაი ჩვვნ, რადგან შევცოდეთ!"},"17":{"verse":17,"text":"ამიტომ შეღონებული გვაქვს გული, ამიტომაც დაგვიბნელდა თვალისჩინი;"},"18":{"verse":18,"text":"გაუკაცრიელდა სიონის მთა და ტურები დარბიან იქ;"},"19":{"verse":19,"text":"შენ კი საუკუნოდ მყოფობ, უფალო, შენი ტახტი ჰგიეს უკუნითი უკუნისამდე!"},"20":{"verse":20,"text":"სამუდამოდ რისთვის დაგვივიწყე, ასე ხანგრძლივად რისთვის მიგვატოვე?"},"21":{"verse":21,"text":"შენკენ მოგვაქციე, უფალო, და მოვიქცევით; განგვიახლე დღეები, როგორც ძველად იყო!"},"22":{"verse":22,"text":"ნუთუ საბოლოოდ შეგვიძულე და უსაზომოდ გაჯავრდი ჩვენზე?"}},"meta":{"connection":"kaOrth","book_number":310,"chapter_number":5,"previous_chapter":{"connection":"kaOrth","book_number":310,"chapter":4},"next_chapter":{"connection":"kaOrth","book_number":330,"chapter":1}}}