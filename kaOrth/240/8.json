{"chapter":{"1":{"verse":1,"text":"განა სიბრძნე არ მოუწოდებს? განა გონიერება არ გამოსცემს ხმას?"},"2":{"verse":2,"text":"მაღალ მწვერვალებზე, გზასთან არის, გზათა შესაყარზე დგას იგი;"},"3":{"verse":3,"text":"კარიბჭეებთან, ქალაქის პირთან, ღია კარებში მღერის იგი:"},"4":{"verse":4,"text":"თქვენ მოგიხმობთ, კაცნო ჩემი ხმა ადამის ძეთ მიმართავს."},"5":{"verse":5,"text":"შეიგნეთ, ბრიყვებო, საზრიანობა, შეიგნეთ, სუსგონო, გონიერება."},"6":{"verse":6,"text":"მისმინეთ, რადგან საგულისხმოს ვიტყვი. სიმართლის სათქმელად გაიხსნება ჩემი ბაგეები;"},"7":{"verse":7,"text":"ვინაიდან ჭეშმარიტებას გააცხადებს ჩემი ენა და სიბილწეა ჩემი ბაგეებისთვის უკეთურება."},"8":{"verse":8,"text":"ჩემი პირის ყოველი სიტყვა მართალია და მზაკვრობა და ცბიერება არ არის მათში;"},"9":{"verse":9,"text":"ყოველი მათგანი სანდოა გამგებისთვის და ყველა სწორია ცოდნის მპოვნელთათვის."},"10":{"verse":10,"text":"მიიღეთ ჩემი შეგონება და არა ვერცხლი, ცოდნა მეტია ხალას ოქროზე;"},"11":{"verse":11,"text":"რადგან სიბრძნე უკეთესია ძვირფას თვლებზე და ვერცერთი სანატრელი საგანი ვერ შეედრება მას."},"12":{"verse":12,"text":"მე, სიბრძნე, დავანებული ვარ შეგნებაში და ფიქრების ცოდნა მოვიპოვე."},"13":{"verse":13,"text":"უფლის მოშიშებას სძულს ბოროტება; მძულს მე ქედმაღლობა, ამპარტავნობა, ბოროტი გზა და ღალატიანი პირი."},"14":{"verse":14,"text":"ჩემია თათბირი და საღი აზრი; მე ვარ გონიერება, ჩემია ძალა;"},"15":{"verse":15,"text":"ჩემით მეფობენ მეფენი და ჩემით აწესებენ სამართალს მთავარნი;"},"16":{"verse":16,"text":"ჩემით მთავრობენ მთავარნი და დიდებულნი - ქვეყნის ყველა მსაჯული."},"17":{"verse":17,"text":"მიყვარს ჩემი მოყვარულნი და მიპოვნიან ჩემი მძებნელნი;"},"18":{"verse":18,"text":"ჩემთან არის სიმდიდრე და პატივი, ულევი დოვლათი და სიმართლე."},"19":{"verse":19,"text":"ჩემი ნაყოფი ბაჯაღლო ოქროზე უკეთესია და ჩემგან უფრო მეტი სარგებელია, ვიდრე რჩეული ვერცხლისაგან."},"20":{"verse":20,"text":"სიმართლის სავალს ვადგავარ და სიმართლის გზებით დავიარები."},"21":{"verse":21,"text":"რათა დავამდიდრო ჩემი მოყვარულნი და ავუვსო საგანძურები."},"22":{"verse":22,"text":"უფალმა შემიძინა თავისი გზის დასაწყისში, თავის ქმნილებებამდე დასაბამით;"},"23":{"verse":23,"text":"უკუნითიდან დამადგინა, თავიდანვე, ქვეყნის დასაბამიდან."},"24":{"verse":24,"text":"როცა არ იყო უფსკრულები, მაშინ გავჩნდი, როცა არც წყალუხვი წყაროები იყო;"},"25":{"verse":25,"text":"მე გავჩნდი, ვიდრე მთები დამყარდებოდნენ, ბორცვებზე უწინარეს;"},"26":{"verse":26,"text":"როცა ჯერ არც ქვეყანა იყო შექმნილი, არც მინდორ-ველები და არც სამყაროს პირველი მტვერი;"},"27":{"verse":27,"text":"როდესაც იგი ზეცას განამზადებდა, იქ ვიყავი, როდესაც უფსკრულის პირზე წრეს ავლებდა,"},"28":{"verse":28,"text":"როდესაც მაღლა ცებს ამაგრებდა, უფსკრულის წყაროებს აძლიერებდა,"},"29":{"verse":29,"text":"როდესაც ზღვას წესს უდგენდა, რომ წყალი ნაპირებიდან არ გადმოსულიყო, როდესაც ქვეყანას საფუძველს უყრიდა,"},"30":{"verse":30,"text":"მაშინ მე გვერდით ვყავდი, როგორც ოსტატი, დღენიადაგ სიხარული ვიყავი და ყოველ ჟამს მის წინაშე ვლაღობდი,"},"31":{"verse":31,"text":"ვლაღობდი სამყაროში მის მიწაზე და ადამის მოდგმაში იყო ჩემი სიხარული."},"32":{"verse":32,"text":"ახლა კი მისმინეთ, შვილებო! ნეტარნი არიან, ვინც ჩემს გზებს იცავენ!"},"33":{"verse":33,"text":"მოისმინეთ შეგონება, დაბრძენდით და ნუღარ მიატოვებთ."},"34":{"verse":34,"text":"ნეტარია კაცი, მე რომ მისმენს, ჩემს კარებთან ფხიზლობს დღენიადაგ და ჩემი კარის წყრთილებს იცავს."},"35":{"verse":35,"text":"ვინაიდან ჩემმა მპოვნელმა სიცოცხლე ჰპოვა და უფლისგან მადლს მოიხვეჭს."},"36":{"verse":36,"text":"ჩემი შემცოდე კი თავის თავს ავნებს. ყველას, ჩვენს მოძულეს, სიკვდილი უყვარს."}},"meta":{"connection":"kaOrth","book_number":240,"chapter_number":8,"previous_chapter":{"connection":"kaOrth","book_number":240,"chapter":7},"next_chapter":{"connection":"kaOrth","book_number":240,"chapter":9}}}