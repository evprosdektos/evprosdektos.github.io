{"chapter":{"1":{"verse":1,"text":"გულის ზრახვები კაცს ეკუთვნის, ენის პასუხი კი უფლისაგან მოდის."},"2":{"verse":2,"text":"კაცის ყოველი გზა სუფთაა მის თვალში, სულთა ამწონი კი უფალია."},"3":{"verse":3,"text":"შენი საქმეები უფალს ჩააბარე და აღსრულდება შენი განზრახვები."},"4":{"verse":4,"text":"უფალმა ყოველივე საკუთარი მიზნისთვის შეჰქმნა, ასევე ურჯულოც ავი დღისათვის."},"5":{"verse":5,"text":"ყველა გულზვიადი სიბილწეა უფლის წინაშე; გჯეროდეს, დაუსჯელი ვერ გადარჩება."},"6":{"verse":6,"text":"სიწრფელით და ჭეშმარიტებით გამოისყიდება ცოდვა, უფლის მოშიშებით ბოროტებისგან თავს დაიხსნის კაცი."},"7":{"verse":7,"text":"თუ უფალს მოსწონს კაცის გზები, მტრებსაც კი შეარიგებს მასთან."},"8":{"verse":8,"text":"უკეთესია მცირედი, ოღონდ სიმართლით, ვიდრე დიდძალი მოგება უსამართლობით."},"9":{"verse":9,"text":"კაცის გული თავის გზებს გეგმავს, მის ნაბიჯებს კი უფალი წარმართავს."},"10":{"verse":10,"text":"მეფის ბაგეზე მისნური სიტყვაა, მისი პირი არ შესცოდავს სამსჯავროზე."},"11":{"verse":11,"text":"სწორი სასწორი და საწყაო უფლისაა, ქისის ყველა საწონი მისი საქმეა."},"12":{"verse":12,"text":"ბოროტის ქმნა მეფეთათვის სიბილწეა, რადგან ტახტი სიმართლით მტკიცდება."},"13":{"verse":13,"text":"მართალი ბაგეები სათნოა მეფეთათვის და უყვართ მათ სიმართლის მთქმელი."},"14":{"verse":14,"text":"მეფის რისხვა სიკვდილის მაცნეა, ხოლო ბრძენკაცი აცხრობს მას."},"15":{"verse":15,"text":"მეფის ნათელი სახე სიცოცხლეა და მისი წყალობა გაზაფხულის წვიმის ღრუბელივითაა."},"16":{"verse":16,"text":"სიბრძნის შეძენა ოქროზე უკეთესია, ჭკუის მოხვეჭა ვერცხლზე - უმჯობესი."},"17":{"verse":17,"text":"მართალთა გზა-კვალი ბოროტებას გვერდს უქცევს; ვინც თავის გზას აკვირდება, თავის სულს იცავს."},"18":{"verse":18,"text":"დაღუპვას წინ უსწრებს ამპარტავნება, დაცემას - ქედმაღლობა."},"19":{"verse":19,"text":"ბეჩავ ხალხთან თავმდაბლობა გერჩიოს ქედმაღლებთან ნადავლის გაყოფას."},"20":{"verse":20,"text":"საქმეში გონიერი სიკეთეს ნახავს, უფალს მინდობილი ბედნიერია."},"21":{"verse":21,"text":"გულბრძენი გონივრად იწოდება და ტკბილი ბაგეები ცოდნას ჰმატებს."},"22":{"verse":22,"text":"სიბრძნე სიცოცხლის წყაროა მისი პატრონისთვის, ბრიყვთა სასჯელი კი სიბრიყვეა."},"23":{"verse":23,"text":"ბრძენის გული მის პირს გონიერს ხდის და მის ბაგეებს ცოდნას ჰმატებს."},"24":{"verse":24,"text":"ამო საუბარი გოლეული თაფლია, სულის სიტკბოა და ძვლის კურნება."},"25":{"verse":25,"text":"არის გზა, კაცს სწორი რომ ჰგონია, მაგრამ მისი ბოლო სიკვდილის გზაა."},"26":{"verse":26,"text":"მშრომელს თავისი მადა აშრომებს, თავისივე პირი აიძულებს."},"27":{"verse":27,"text":"უგვანი კაცი ბოროტს იზრახავს და მის ბაგეზე თითქოს მოგიზგიზე ცეცხლია."},"28":{"verse":28,"text":"უკუღმართი კაცი შუღლს აღვივებს და ცილისმწამებელი მეგობრებს აშორებს."},"29":{"verse":29,"text":"მოძალადე კაცი თავის მოყვასს აცდუნებს და უკეთური გზით ატარებს."},"30":{"verse":30,"text":"ვინც თვალებს ჭუტავს, უკუღმართს ფიქრობს; ვინც ბაგეებს კუმავს, სიავისთვის მზად არის."},"31":{"verse":31,"text":"დიდების გვირგვინია ჭაღარა თავი; სიმართლის გზაზე იპოვება."},"32":{"verse":32,"text":"სულგრძელი კაცი მამაცს სჯობია, საკუთარი თავის ხელმწიფე კი - ქალაქის ამღებს."},"33":{"verse":33,"text":"წილს უბიდან ყრიან, მაგრამ ყოველი განაჩენი უფლისგან მოდის."}},"meta":{"connection":"kaOrth","book_number":240,"chapter_number":16,"previous_chapter":{"connection":"kaOrth","book_number":240,"chapter":15},"next_chapter":{"connection":"kaOrth","book_number":240,"chapter":17}}}