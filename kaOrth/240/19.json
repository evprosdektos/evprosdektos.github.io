{"chapter":{"1":{"verse":1,"text":"უმწიკვლოდ მავალი ღარიბ-ღატაკი სჯობს ბაგემზაკვარსა და მდიდარს."},"2":{"verse":2,"text":"არ ვარგა უმეცარი კაცი, ფეხაჩქარებული ცოდვას ჩაიდენს."},"3":{"verse":3,"text":"ადამიანს გზას თავისივე სიბრიყვე უმრუდებს, მისი გული კი უფალს ემდურის."},"4":{"verse":4,"text":"სიმდიდრე მრავალ მეგობარს ჰმატებს, უპოვარს კი გაურბის."},"5":{"verse":5,"text":"ცრუმოწმე დაუსჯელი ვერ გადარჩება და ტყუილის მთქმელი თავს ვერ იხსნის."},"6":{"verse":6,"text":"ბევრს დიდკაცების იმედი აქვს; ყველას ხელგაშლილ კაცთან მეგობრობა სურს."},"7":{"verse":7,"text":"ღარიბ-ღატაკი მის ძმებსაც კი ეჯავრება, მეგობრები კი ხომ გაურბიან. ხვეწნა- ვედრება არ გადის მათთან."},"8":{"verse":8,"text":"სიბრძნის მომხვეჭელს თავისი თავი უყვარს; ჭკუის შემნახველი სიკეთეს ჰპოვებს."},"9":{"verse":9,"text":"ცრუმოწმე დაუსჯელი ვერ გადარჩება, ტყუილის მთქმელი დაიღუპება."},"10":{"verse":10,"text":"ბრიყვი ვერ მოიხდენს საამურ ცხოვრებას, მით უფრო მონა მთავრებზე ბატონობას."},"11":{"verse":11,"text":"გონიერი კაცი სულგრძელია და მისი დიდება ცოდვის მიტევებაა."},"12":{"verse":12,"text":"მეფის რისხვა ლომის ბრდღვინვასა ჰგავს, მისი წყალობა კი ცვარსა ჰგავს ბალახზე."},"13":{"verse":13,"text":"მამისთვის დაღუპვაა ბრიყვი შვილი; ანჩხლი დედაკაცი წყალსაჟური ღარია."},"14":{"verse":14,"text":"სახლი და დოვლათი მამის დანატოვარია, გონიერი დედაკაცი კი - უფლისგან არის."},"15":{"verse":15,"text":"სიზარმაცემ ძილქუში იცის და არხეინი კაცი იშიმშილებს."},"16":{"verse":16,"text":"მცნების დამცველი თავის სულს იცავს, აბუჩად ამგდები კი მოკვდება."},"17":{"verse":17,"text":"ღარიბ-ღატაკის განმკითხავი სესხს აძლევს უფალს და ის მიუზღავს სამაგიეროს."},"18":{"verse":18,"text":"დასაჯე შენი შვილი, სანამ იმედია, და ნუ შეგაშფოთებს მისი ღრიალი."},"19":{"verse":19,"text":"ბრაზიანმა იტვირთოს სასჯელი, რადგან თუ გაუშვი, კვლავ მოგიწევს დასჯა."},"20":{"verse":20,"text":"მოისმინე რჩევა და მიიღე დარიგება, რათა საბოლოოდ დაბრძენდე."},"21":{"verse":21,"text":"მრავალი განზრახვაა კაცის გულში, მაგრამ მხოლოდ უფლის ჩანაფიქრი აღსრულდება."},"22":{"verse":22,"text":"კაცის ნეტარება მის სიკეთეშია, ღარიბ-ღატაკი ცბიერს სჯობია."},"23":{"verse":23,"text":"უფლის შიში მაცოცხლებელია, კმაყოფილებას ასადგურებს და აფრთხობს ბოროტებას."},"24":{"verse":24,"text":"ზარმაცს უბეში აქვს ხელი ჩამალული და პირთან მიტანა ეზარება."},"25":{"verse":25,"text":"თუკი ზნეწამხდარს დასჯი, სულელი დაბრძენდება; თუ გონიერს ამხილებ, შეიგნებს დარიგებას."},"26":{"verse":26,"text":"ვინც მამაზე ძალმომრეობს და დედას დევნის, იგი უტიფარი და მარცხვენალი შვილია."},"27":{"verse":27,"text":"როდემდის უნდა გესმოდეს, შვილო, დარიგება და განაგდებდე შეგონების სიტყვებს?"},"28":{"verse":28,"text":"უკუღმართი მოწმე სამსჯავროს აბუჩად იგდებს და ბოროტეულთა პირი სიცრუეს ყლაპავს."},"29":{"verse":29,"text":"ზნეწამხდარისთვის მზად არის მსჯავრი და ბრიყვთა ზურგისთვის - ცემა-ტყეპა."}},"meta":{"connection":"kaOrth","book_number":240,"chapter_number":19,"previous_chapter":{"connection":"kaOrth","book_number":240,"chapter":18},"next_chapter":{"connection":"kaOrth","book_number":240,"chapter":20}}}