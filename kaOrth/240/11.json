{"chapter":{"1":{"verse":1,"text":"მრუდი პინები სისაძაგლეა უფლისთვის, სწორი საწონი - სასურველი."},"2":{"verse":2,"text":"ამპარტავნობას დამცირება მოჰყვება, თვინიერებთან კი სიბრძნეა."},"3":{"verse":3,"text":"წრფელებს მათი უმწიკვლოება წარუძღვება, ვერაგებს კი დაღუპავს მათი ცხოვრება."},"4":{"verse":4,"text":"არავის არგებს სიმდიდრე რისხვის დღეს, სიმართლე კი იხსნის სიკვდილისგან."},"5":{"verse":5,"text":"უმწიკვლო კაცს სიმართლე უსწორებს გზას, უკეთური კი თავისი უკეთურებით დაეცემა."},"6":{"verse":6,"text":"გულწრფელებს თავიანთი სიმართლე იხსნის, მზაკვარნი კი თავიანთივე სიხარბით დატყვევდებიან."},"7":{"verse":7,"text":"ბოროტეული კაცის სიკვდილისთანავე ქარწყლდება იმედი და ჭირისუფალთა მოლოდინიც გაქარწყლებულია."},"8":{"verse":8,"text":"მართალი ხსნილია ჭირისაგან, მის ნაცვლად ბოროტეულს დაატყდება თავს."},"9":{"verse":9,"text":"პირფერი თავისი ენით ღუპავს თავის ახლობელს, მართალნი კი ცოდნით გადარჩებიან."},"10":{"verse":10,"text":"მართალთა კეთილდღეობისას ხარობს ქალაქი, ბოროტეულთა დაღუპვის დროს კი ზეიმობს."},"11":{"verse":11,"text":"წრფელთა კურთხევით მაღლდება ქალაქი, ბოროტეულთა პირით კი ინგრევა."},"12":{"verse":12,"text":"ჭკუათხელი თავის ახლობელს აწყენინებს, გონიერი კაცი კი დადუმებულია."},"13":{"verse":13,"text":"ამბისტანია ამჟღავნებს საიდუმლოს, ერთგული სული კი ინახავს სიტყვას."},"14":{"verse":14,"text":"თავგზიანობის უქონლობისას ეცემა ხალხი, რიცხვმრავალ მრჩევლებში კი გადარჩება."},"15":{"verse":15,"text":"ვინც უცხოს თავდებად უდგება, ბოროტებას გადავყრვბა, ხოლო ვისაც თავდებობა სძულს, უსაფრთხოდ არის."},"16":{"verse":16,"text":"მადლიანი დედაკაცი დიდებას იხვეჭს, უმოწყალო კაცები კი სიმდიდრეს იხვეჭენ."},"17":{"verse":17,"text":"მოწყალე კაცი თავის სულს სიკეთეს უყოფს, გულქვა კაცი კი თავის სხეულს ღუპავს."},"18":{"verse":18,"text":"ბოროტეული ყალბ საქმეებს სჩადის, სიმართლის მთესველი კი ჯილდოს ღებულობს."},"19":{"verse":19,"text":"სიმართლეს სიცოცხლისკენ მიჰყავს კაცი, ბოროტების ამყოლი კი თავისი სიკვდილისკენ მიექანება."},"20":{"verse":20,"text":"გულმრუდი კაცი სიბილწეა უფლის წინაშე, უმწიკვლოთა გზა კი სათნოა მისთვის."},"21":{"verse":21,"text":"იცოდე, ავკაცი ვერ გამართლდება, მართალთა მოდგმა კი გადარჩება."},"22":{"verse":22,"text":"გინდ ოქროს რგოლი ღორის დინგზე, გინდ უგუნური ქალის სილამაზე."},"23":{"verse":23,"text":"მართალთა ნატვრა მხოლოდ სიკეთეა, ურჯულოთა მოლოდინი კი რისხვაა."},"24":{"verse":24,"text":"ერთი ხელგაშლილია და უფრო მდიდრდება, მეორე ყაირათიანია, მაგრამ სიღარიბეშია."},"25":{"verse":25,"text":"ქველმოქმედი კაცი მოკეთდება; ვინც სხვას არწყულებს, თავად დარწყულდება."},"26":{"verse":26,"text":"ხორბლის დამჭერს წყევლის ხალხი, გამცემის თავზე კურთხევაა."},"27":{"verse":27,"text":"ვინც სიკეთეს მიელტვის, მადლს მოიხვეჭს, ბოროტების მძებნელს კი ბოროტება ეწევა."},"28":{"verse":28,"text":"თავისი სიმდიდრის მოიმედე დაეცემა, მართალნი კი ფოთლებივით გაიშლებიან."},"29":{"verse":29,"text":"თავისი სახლის დამქცევი ქარს დაიმკვიდრებს, უმეცარი გულბრძენის მორჩილია."},"30":{"verse":30,"text":"მართლის ნაყოფი სიცოცხლის ხეა, ბრძენკაცი კი სულებს იზიდავს."},"31":{"verse":31,"text":"თუკი მართალს სანაცვლო მიეზღვება ამქვეყნად, მითუმეტეს ბოროტეულს და ცოდვილს."}},"meta":{"connection":"kaOrth","book_number":240,"chapter_number":11,"previous_chapter":{"connection":"kaOrth","book_number":240,"chapter":10},"next_chapter":{"connection":"kaOrth","book_number":240,"chapter":12}}}