{"chapter":{"1":{"verse":1,"text":"ღვინო კაცს ამასხრებს, ლუდი შფოთს ატეხინებს, ვინც მათ ეტანება, უგუნურია."},"2":{"verse":2,"text":"მეფის მუქარა ლომის ბრდღვინვასა ჰგავს, მისი განმარისხებელი თავს დაიღუპავს."},"3":{"verse":3,"text":"შუღლის აღკვეთა კაცის ღირსებაა, ყველა უმეცარი კი შფოთის ამტეხია."},"4":{"verse":4,"text":"ზარმაცს სიცივეში ხვნა ეზარება, სთვლობას კი მოიკითხავს, მაგრამ არაფერი ექნება."},"5":{"verse":5,"text":"კაცის გულის ზრახვები ღრმა წყალია, გონიერი კაცი იქიდან ხაპავს."},"6":{"verse":6,"text":"ბევრი გაიძახის თავის სიკეთეს, მაგრამ ერთგულ კაცს ვინ იპოვის?"},"7":{"verse":7,"text":"მართალი თავის უმწიკვლოებით დადის, ბედნიერნი არიან მისი შვილები მის შემდეგ!"},"8":{"verse":8,"text":"მსაჯულის ტახტზე მჯდომი მეფე ყოველ ბოროტებას საკუთარი თვალებით ფანტავს."},"9":{"verse":9,"text":"ვინ იტყვის: სუფთა გული მაქვს და ცოდვისაგან განვიწმიდეო?"},"10":{"verse":10,"text":"მტყუანი საწონი და მტყუანი საწყაო - ერთიც და მეორეც სიბილწეა უფლისათვის."},"11":{"verse":11,"text":"ყმაწვილსაც კი შეიცნობ თავისი საქციელით, თუ წრფელად აკეთებს, რასაც აკეთებს."},"12":{"verse":12,"text":"ყურს ესმის და თვალი ხედავს - ერთიც და მეორეც უფალმა შეჰქმნა."},"13":{"verse":13,"text":"ძილი ნუ გეყვარება, თორემ გაღატაკდები. თვალები გაახილე და პურით დანაყრდები."},"14":{"verse":14,"text":"ცუდია, ცუდიაო, ამბობს მყიდველი. როცა კი წავა, ქებას მოჰყვება."},"15":{"verse":15,"text":"მრავლად არის ოქრო და მარგალიტი, მაგრამ ძვირფასი საჭურჭლე კი ცოდნის ბაგეა."},"16":{"verse":16,"text":"აიღე მისი სამოსელი, რადგან უცხოს დაუდგა თავდებად. უცხო ქალის სანაცვლოდ გამოართვი ნახუთევი."},"17":{"verse":17,"text":"სიცრუის პური ეტკბილება კაცს, მერე კი მისი ღორღით აევსება პირი."},"18":{"verse":18,"text":"გეგმები ბჭობაში მტკიცდება; გონივრულად გაემზადე საომრად."},"19":{"verse":19,"text":"ჭორიკანა კაცი საიდუმლოს გამტეხია, პირმორღვეულს ახლოს ნუ გაეკარები."},"20":{"verse":20,"text":"დედ-მამის მაგინებელს უკუნეთ ღამეში ჩაუქრება ლამპარი."},"21":{"verse":21,"text":"თავიდან იოლად შეძენილი ქონება საბოლოოდ კურთხეული აღარ იქნება."},"22":{"verse":22,"text":"ნუ იტყვი, ბოროტებას სანაცვლოს მივაგებო, უფალს მიენდე და ის გიშველის."},"23":{"verse":23,"text":"უთანასწორო საწონები სიბილწეა უფლის წინაშე და მატყუარა პინები არ არის კარგი."},"24":{"verse":24,"text":"უფლისგან არის კაცის ნაბიჯები; როგორღა გაიგნოს კაცმა თავისი გზა-კვალი?"},"25":{"verse":25,"text":"კაცისთვის ხაფანგია დაუფიქრებლად რაიმეს სიწმიდედ შერაცხვა და აღთქმათა მიცემის შემდეგ გამოჩხრეკა."},"26":{"verse":26,"text":"ბრძენი მეფე ფანტავს ბოროტეულთ და მათ თავზე ბორბალს ატრიალებს."},"27":{"verse":27,"text":"კაცის ხელი უფლის ლამპარია, მისი შიგანის გამომკვლეველი."},"28":{"verse":28,"text":"მადლი და ჭეშმარიტება იცავს მეფეს და სიმართლით უპყრია მას თავისი ტახტი."},"29":{"verse":29,"text":"ჭაბუკთა დიდება მათი ჯანია, მოხუცთა პატივი კი - ჭაღარა."},"30":{"verse":30,"text":"ნაცემის ჭრილობა მოაქცევს უკუღმართს და დარტყმები განწმედს მის შიგანს."}},"meta":{"connection":"kaOrth","book_number":240,"chapter_number":20,"previous_chapter":{"connection":"kaOrth","book_number":240,"chapter":19},"next_chapter":{"connection":"kaOrth","book_number":240,"chapter":21}}}