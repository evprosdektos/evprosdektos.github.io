{"chapter":{"1":{"verse":1,"text":"მშვიდი პასუხი გულისწყრომას აცხრობს, საწყენი სიტყვა კი რისხვას იწვევს."},"2":{"verse":2,"text":"ბრძენთა ენა კეთილ ცოდნას იძლევა, უმეცართა პირი კი სისულელეს როშავს."},"3":{"verse":3,"text":"ყველგან უფლის თვალებია, ხედავენ უკეთურებს და კეთილებს."},"4":{"verse":4,"text":"ტკბილი ენა სიცოცხლის ხეა, ცბიერი კი სულის შემუსვრა."},"5":{"verse":5,"text":"უმეცარს მამის შეგონება ეჯავრება, მხილების ყურადმღები კი საზრიანია."},"6":{"verse":6,"text":"მართლის სახლში დიდძალი განძია, ბოროტეულის მონახვეჭში კი - მწუხარება."},"7":{"verse":7,"text":"ბრძენთა ბაგენი ცოდნას ავრცელებენ, ბრიყვთა გული კი ასეთი არ არის."},"8":{"verse":8,"text":"ბოროტეულის მსხვერპლი სიბილწეა უფლის წინაშე, წრფელთა ლოცვა კი სათნოა მისთვის."},"9":{"verse":9,"text":"ბოროტეულთა კვალი სიბილწეა უფლის წინაშე, სიმართლის მიმდევარი კი უყვარს."},"10":{"verse":10,"text":"მკაცრი სასჯელი აქვს გზის მიმტოვებელს; მხილების მოძულე მოკვდება."},"11":{"verse":11,"text":"შავეთი და ქვესკნელი უფლის წინაშეა, მით უფრო გულები ადამის ძეთა."},"12":{"verse":12,"text":"ქარაფშუტას არ უყვარს თავისი მამხილებელი, იგი ბრძენკაცებთან არ წავა."},"13":{"verse":13,"text":"მხიარული გული სახესაც ახარებს, გულის წუხილისას სულიც იტანჯება."},"14":{"verse":14,"text":"გონიერი გული ცოდნას დაეძებს, ბრიყვთა პირი კი სისულელით საზრდოობს."},"15":{"verse":15,"text":"უკეთურის ყველა დღე ბოროტია, გულკეთილს კი მუდამ ლხინი აქვს."},"16":{"verse":16,"text":"უფლის მოშიშებით მცირეს ქონა უმჯობესია, ვიდრე დიდძალი განძი მოუსვენრობაში."},"17":{"verse":17,"text":"უკეთესია მწვანილეული საზრდო და სიყვარული ვიდრე ნასუქი ხარი და სიძულვილი."},"18":{"verse":18,"text":"ფიცხი კაცი ცილობას ტეხს, სულგრძელი კი დავას აცხრობს."},"19":{"verse":19,"text":"ზარმაცის გზა ეკლიანი ღობის მსგავსია, გულმართლის სავალი კი მოსწორებულია."},"20":{"verse":20,"text":"ბრძენი შვილი მამას ახარებს, ბრიყვ ადამიანს კი საკუთარი დედა ეჯავრება."},"21":{"verse":21,"text":"სისულელე ჭკუათხელის სიხარულია, ხოლო გონიერი კაცი სწორ გზაზე დადის."},"22":{"verse":22,"text":"თათბირის გარეშე ჩანაფიქრი იფუშება, მრავალი მრჩევლის შემწეობით კი ხორციელდება."},"23":{"verse":23,"text":"კაცის სიხარული მის ბაგეთა პასუხშია; რა კარგია დროულად ნათქვამი სიტყვა!"},"24":{"verse":24,"text":"ცხოვრების გზა გონიერისათვის ზევით მიემართება, რათა ქვევით შავეთს ასცდეს."},"25":{"verse":25,"text":"ქედმაღალთა სახლს დაანგრევს უფალი, ქვრივის საბანს კი ზეაღმართავს."},"26":{"verse":26,"text":"უკეთურის ზრახვები სიბილწეა უფლის წინაშე, უმწიკვლოთა სიტყვები კი საამურია."},"27":{"verse":27,"text":"მომხეჭველი თავის სახლს აჩანაგებს, ქრთამის მოძულე კი იცოცხლებს."},"28":{"verse":28,"text":"მართლის გული პასუხს წონის, ბოროტეულთა პირიდან კი სიავე გადმოდის."},"29":{"verse":29,"text":"ბოროტეულთაგან შორს არის უფალი, მართალთა ლოცვას კი ისმენს."},"30":{"verse":30,"text":"თვალთა ნათელი გულს ახარებს, კეთილი ამბავი კი ძვლებს აპოხიერებს."},"31":{"verse":31,"text":"სასიცოცხლო მხილების გამგონე ყური ბრძენკაცთა შორის იმყოფება."},"32":{"verse":32,"text":"შეგონების აბუჩად ამგდები საკუთარი თავის მოძუღეა, მხილების გამგონე კი გონებას იხვეჭს."},"33":{"verse":33,"text":"უფლის შიშით სიბრძნე ისწავლება და მორჩილება წინ უძღვის დიდებას."}},"meta":{"connection":"kaOrth","book_number":240,"chapter_number":15,"previous_chapter":{"connection":"kaOrth","book_number":240,"chapter":14},"next_chapter":{"connection":"kaOrth","book_number":240,"chapter":16}}}