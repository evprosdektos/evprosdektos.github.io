{"chapter":{"1":{"verse":1,"text":"რჩეული სახელი დიდძალ ქონებაზე უკეთესია, კეთილი მადლი კი - ვერცხლზე და ოქროზე."},"2":{"verse":2,"text":"მდიდარი და ღარიბი ერთმანეთს ხვდებიან - ორთავეს შემქმნელი კი უფალია."},"3":{"verse":3,"text":"გონიერი ხედავს ბოროტებას და თავს არიდებს, სულელნი კი ჯიქურ მიდიან და ისჯებიან."},"4":{"verse":4,"text":"თვინიერების და უფლის შიშის საზღაური სიმდიდრე, დიდება და სიცოცხლეა."},"5":{"verse":5,"text":"უკუღმართის გზაზე ეკლები და ხაფანგებია, ხოლო ვინც თავის სულს უფრთხილდება, შორს უვლის მას."},"6":{"verse":6,"text":"ყმაწვილი მისი გზის დასაწყისშივე გაწვრთენი და სიბერეშიც კი არ გადაუხვევს მას."},"7":{"verse":7,"text":"მდიდარი უპოვარებზე ბატონობს და მოვალე მევალის მონაა."},"8":{"verse":8,"text":"უსამართლობის მთესველი უბედურებას მოიმკის და მრისხანების კვერთხი გაუტყდება."},"9":{"verse":9,"text":"კურთხეული იქნება გულმოწყალე, რადგან ღარიბს თავისი პურიდან გაიკითხავს."},"10":{"verse":10,"text":"გააგდე ზნეწამხდარი და შუღლიც გაჰყვება, დავას და ლანძღვასაც ბოლო მოეღება."},"11":{"verse":11,"text":"ვისაც სუფთა გული და მადლიანი ენა აქვს, მეფეც მისი მეგობარია."},"12":{"verse":12,"text":"უფლის თვალები ცოდნას მფარველობს, ორგულის სიტყვებს კი იგი უკუაგდებს."},"13":{"verse":13,"text":"ზარმაცი ამბობს: გარეთ ლომია! შუაგულ ქუჩაში ვიქნები მოკლულიო."},"14":{"verse":14,"text":"როსკიპთა პირი ღრმა ორმოა, უფლის შერისხული ჩავარდება მასში."},"15":{"verse":15,"text":"ყმაწვილის გულში სიბრიყვე ბუდობს, მაგრამ შეგონების კვერთხი იქიდან გამოსდევნის."},"16":{"verse":16,"text":"ერთნი ღარიბ-ღატაკს ავიწროებენ და მდიდრდებიან, სხვანი მდიდარს აძლევენ და თავად ღატაკდებიან."},"17":{"verse":17,"text":"ყური დამიგდე, მოისმინე ბრძენკაცთა სიტყვები და ცოდნისკენ მოაქციე გული,"},"18":{"verse":18,"text":"რადგან საამურია, თუკი დაიმარხავ გულში, თუ ბაგეზე გექნება გამზადებული."},"19":{"verse":19,"text":"რომ სასოება გქონდეს უფალში, დღესვე შენც გასწავლი."},"20":{"verse":20,"text":"ხომ მოგწერე ოცდაათი შეგონება რჩევისა და ცოდნისა,"},"21":{"verse":21,"text":"ჭეშმარიტების სწორ სიტყვათა შენთვის საუწყებლად, რათა შენს მომავლინებლებთან ჭეშმარიტების სიტყვები მიგეტანა?"},"22":{"verse":22,"text":"ღარიბს ნუ წაართმევ, რადგან ღარიბია იგი; ბეჩავს კარიბჭესთან ნუ დაჩაგრავ;"},"23":{"verse":23,"text":"რადგან უფალი გამოესარჩლება მათ და მის მძარცველთა სულს გასძარცვავს."},"24":{"verse":24,"text":"ნუ იმეგობრებ ბრაზიან კაცთან და ფიცხ კაცს ნუ გაეკარები;"},"25":{"verse":25,"text":"რათა მისი გზა-კვალი არ ისწავლო და შენ თავს ხაფანგი არ დაუგო."},"26":{"verse":26,"text":"ნუ იქნები იმათგანი, ვინც ვალს იღებს და გადახდის პირობას დებს."},"27":{"verse":27,"text":"როცა გადასახდელი არაფერი გექნება, რისთვის უნდა გამოგაცალონ ქვეშაგები?"},"28":{"verse":28,"text":"შენი მამა-პაპის გავლებულ მიჯნას ნუ შეცვლი."},"29":{"verse":29,"text":"თუ გინახავს თავის საქმის ოსტატი კაცი? ის მეფეთა წინაშე დადგება და არ დადგება ბნელი ხალხის წინაშე."}},"meta":{"connection":"kaOrth","book_number":240,"chapter_number":22,"previous_chapter":{"connection":"kaOrth","book_number":240,"chapter":21},"next_chapter":{"connection":"kaOrth","book_number":240,"chapter":23}}}