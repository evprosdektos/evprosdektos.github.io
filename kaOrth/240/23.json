{"chapter":{"1":{"verse":1,"text":"დიდკაცთან პურის საჭმელად რომ დაჯდები, დაკვირვებით იყავი:"},"2":{"verse":2,"text":"ყელზე დანა მიიბჯინე, თუ მსუნაგი ხარ."},"3":{"verse":3,"text":"ნუ ინდომებ მის ნუგბარ საჭმელებს, მაცდური პურია იგი."},"4":{"verse":4,"text":"გამდიდრებაზე ნუ იზრუნებ, თავიდან მოიშორე ფიქრი."},"5":{"verse":5,"text":"თვალებს მიაპყრობ და გამქრალია, რადგან ფრთებს შეისხამს და არწივივით ზეცას გაფრინდება."},"6":{"verse":6,"text":"ავთვალი კაცის პური არ იგემო და მისი ნუგბარი საჭმელები არ ინდომო."},"7":{"verse":7,"text":"რადგან როგორც იქცევა, ისე არ ფიქრობს; ჭამე და სვიო, გეუბნება, მაგრამ შენთან არ არის მისი გული."},"8":{"verse":8,"text":"შეჭმულ ლუკმას უკან ამოანთხევ და მადლობის სიტყვებს ფუჭად დახარჯავ."},"9":{"verse":9,"text":"ბრიყვს ყურში ნურაფერს ეტყვი, რადგან მას სძულს შენი გონივრული სიტყვები."},"10":{"verse":10,"text":"ნუ შეცვლი ძველ მიჯნას და ობლების ყანაში ნუ შეხვალ;"},"11":{"verse":11,"text":"რადგან ძლიერია მათი მფარველი, ის დაიცავს მათ საქმეს შენ წინააღმდეგ."},"12":{"verse":12,"text":"გული მიაქციე შეგონებას და ყური - ცოდნის სიტყვებს."},"13":{"verse":13,"text":"ყმაწვილის დასჯა ნუ დაგენანება: ჯოხითაც რომ სცემო, არ მოკვდება."},"14":{"verse":14,"text":"ჯოხით სცემე და მის სულს შავეთისგან იხსნი."},"15":{"verse":15,"text":"შვილო, თუ შენი გული ბრძენი იქნება, ჩემი გულიც გაიხარებს."},"16":{"verse":16,"text":"ჩემს შიგანს სიხარული მოიცავს, როდესაც შენი ბაგეები სიმართლეს ილაპარაკებენ."},"17":{"verse":17,"text":"შენს გულს ცოდვილებისა ნუ შეშურდება, არამედ ყოველდღე უფლის შიშში იყოს."},"18":{"verse":18,"text":"რადგან მომავალი არსებობს და შენი იმედი არ წარიკვეთება."},"19":{"verse":19,"text":"მისმინე, შვილო, და ბრძენი იყავი; და გზაზე დააყენე შენი გული."},"20":{"verse":20,"text":"ნუ იქნები ღვინის მსმელებსა და ხორცის მთქვლეფავებს შორის;"},"21":{"verse":21,"text":"რადგან ლოთი და მთქვლეფავი გაღარიბდება, ხოლო თვლემა ძონძებით შემოსავს კაცს."},"22":{"verse":22,"text":"გაუგონე შენს მშობელ მამას და დედას, მოხუცებულს, ნუ მოიძულებ."},"23":{"verse":23,"text":"ჭეშმარიტება შეიძინე და სიბრძნეს, შეგონებასა და გონიერებას ნუ გაჰყიდი."},"24":{"verse":24,"text":"მართლის მამა მოილხენს და ბრძენის მშობელი მისით გაიხარებს."},"25":{"verse":25,"text":"გაიხარებს შენი დედ-მამა, შენი მშობლები მოილხენენ."},"26":{"verse":26,"text":"შვილო, მე მომეცი შენი გული და შენმა თვალებმა ჩემს გზაზე იყურონ."},"27":{"verse":27,"text":"მეძავი ქალი ღრმა ორმოა და ვიწრო ჭაა უცხო დედაკაცი."},"28":{"verse":28,"text":"ყაჩაღივით არის ჩასაფრებული და ხალხში ორგულებას ამრავლებს."},"29":{"verse":29,"text":"ვინ ოხრავს? ვინ კვნესის? ვინ დაობს? ვინ ჩივის? ვისა აქვს უმიზეზოდ ჭრილობები? ვისა აქვს ჩაწითლებული თვალები?"},"30":{"verse":30,"text":"ვინც ღვინოს გვიანამდე უზის, ვინც განზავებული ღვინის საძებნად დადის."},"31":{"verse":31,"text":"ნუ დახარბდები ღვინის სიწითლეზე, ფიალაში რომ ნაპერწკლებს ისვრის და მორაკრაკებს;"},"32":{"verse":32,"text":"ბოლოს გველივით კბენს და ასპიტივით გესლავს;"},"33":{"verse":33,"text":"შენს თვალებს უცნაურობანი მოელანდება და შენი გული უკუღმართად ოლაპარაკებს."},"34":{"verse":34,"text":"შუაგულ ზღვაში მძინარესავით იქნები, ანძის წვერზე მძინარესავით."},"35":{"verse":35,"text":"იტყვი, მცემდნენ და არ მტკიოდაო, მირტყამდნენ და ვერ ვიგებდიო; გამოვიღვიძებ და ისევ ძებნას დავუწყებო."}},"meta":{"connection":"kaOrth","book_number":240,"chapter_number":23,"previous_chapter":{"connection":"kaOrth","book_number":240,"chapter":22},"next_chapter":{"connection":"kaOrth","book_number":240,"chapter":24}}}