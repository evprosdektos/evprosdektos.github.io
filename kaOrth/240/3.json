{"chapter":{"1":{"verse":1,"text":"შვილო, ჩემი რჯული არ დაივიწყო, ჩვმი მცნებები დაიმარხოს შენმა გულმა,"},"2":{"verse":2,"text":"დღეგრძელობას, სიცოცხლის წლებს და ჯანმრთელობას შეგძენენ."},"3":{"verse":3,"text":"მადლმა და სიმტკიცემ არ მიგატოვოს; ყელზე მიიბი, გულის ფიცარზე დაიწერე."},"4":{"verse":4,"text":"წყალობას და სიკეთეს ჰპოვებ ღვთისა და ადამიანის თვალში."},"5":{"verse":5,"text":"ესავდე უფალს მთელი გულით და ნუ დაენდობი სავუთარ ჭკუას."},"6":{"verse":6,"text":"შეეცადე მის შეცნობას ყოველ შენს გზაზე და ის გაგისწორებს სავალს."},"7":{"verse":7,"text":"ნუ იფიქრებ, რომ ბრძენი ხარ, უფლის გეშინოდეს და ბოროტებას განერიდე."},"8":{"verse":8,"text":"ეს არის შენი სხეულის განკურნება და საზრდო შენი ძვლებისათვის."},"9":{"verse":9,"text":"პატივი მიაგე უფალს შენი ქონებიდან და მთელი შენი მოსავლის პირველმოწეული ნაყოფით."},"10":{"verse":10,"text":"ჭერამდე აივსება შენი ბეღლები და მაჭრის ღვარს ადინებს საწნახლები."},"11":{"verse":11,"text":"უფლის შეგონებას ნუ უგულებელყოფ, შვილო, და მის მხილებებს ნუ წაუყრუებ;"},"12":{"verse":12,"text":"რადგან ვინც უყვარს, იმას ამხილებს უფალი და სწყალობს, როგორც მამა საკუთარ შვილს."},"13":{"verse":13,"text":"ბედნიერია ის კაცი, ვინც ჰპოვა სიბრძნე და ვინც გონიერება შეიძინა!"},"14":{"verse":14,"text":"რადგან მისი შეძენა სჯობს ვერცხლის შეძენას და მისი მოსავალი - ხალას ოქროს."},"15":{"verse":15,"text":"მარგალიტებზე უფრო ძვირფასია და შენგან სანატრელი არაფერი შეედრება მას."},"16":{"verse":16,"text":"მის მარჯვენაში დღეგრძელობაა, მარცხენაში სიმდიდრე და დიდებაა;"},"17":{"verse":17,"text":"მისი გზები ნეტარების გზებია და ყოველი მისი ბილიკი სიმრთელეა."},"18":{"verse":18,"text":"იგი უკვდავების ხეა მათთვის, ვინც მას მოეჭიდება. ნეტარნი არიან მისი მფლობელნი."},"19":{"verse":19,"text":"უფალმა სიბრძნით დააფუძნა ქვეყანა, გონიერებით გაამტკიცა ცამყარი."},"20":{"verse":20,"text":"მისი გამჭრიახობით გაიხსნა უფსკრულები და ღრუბლები ცვარად იცრებიან."},"21":{"verse":21,"text":"შვილო, ნუ მოიშორებ თვალიდან, არ დაკარგო განსჯის უნარი."},"22":{"verse":22,"text":"ეს სიცოცხლე იქნება შენი სულისთვის და მშვენება შენი ყელისთვის."},"23":{"verse":23,"text":"მაშინ უდარდელად ივლი შენს გზაზე და არ წაიფორხილებ;"},"24":{"verse":24,"text":"დაწვები, არაფრის შეგეშინდება; დაიძინებ, ტკბილი ძილი გექნება."},"25":{"verse":25,"text":"არ შეგაკრთობს უეცარი შიში და არც სიავე ბოროტეულთაგან, როცა მოვა;"},"26":{"verse":26,"text":"რადგან უფალი გიდგას მხარში და მახეს არიდებს შენს ფეხს."},"27":{"verse":27,"text":"ნუ დაუკავებ, ვინც ღირსია, კეთილ საქმეს, თუკი შეგიძლია ამის გაკეთება:"},"28":{"verse":28,"text":"ნუ იტყვი შენს ახლობელს: წადი, ხვალ მოდი და მოგცემო, თუ მისაცემელი თანა გაქვს."},"29":{"verse":29,"text":"ავს ნუ დაუპირებ შენს ახლობელს, როცა ის იმედიანად ცხოვრობს შენთან."},"30":{"verse":30,"text":"ნურავის გაუმართავ დავას უმიზეზოდ, თუ ავი არ გაუკეთებია შენთვის."},"31":{"verse":31,"text":"ნუ გშურს მოძალადისა, ნუ აირჩევ მის გზას,"},"32":{"verse":32,"text":"რადგან სიბილწეა უფლისათვის მზაკვრობა და ალალმართლებისკენაა მისი საიდუმლო თათბირი."},"33":{"verse":33,"text":"უფლის წყევლაა ბოროტეულის სახლზე, მართალთა საცხოვრებელი კი კურთხეულია."},"34":{"verse":34,"text":"გალაღებულთ არცხვენს, შეჭირვებულთ კი მადლს ანიჭებს."},"35":{"verse":35,"text":"დიდებას დაიმკვიდრებს ბრძენი ხალხი, უგუნურები კი სირცხვილს წაიღებენ."}},"meta":{"connection":"kaOrth","book_number":240,"chapter_number":3,"previous_chapter":{"connection":"kaOrth","book_number":240,"chapter":2},"next_chapter":{"connection":"kaOrth","book_number":240,"chapter":4}}}