{"chapter":{"1":{"verse":1,"text":"ბრძენი დედაკაცი თავის სახლს აშენებს, ბრიყვი კი საკუთარი ხელით ანგრევს მას."},"2":{"verse":2,"text":"სწორი გზით მავალს უფლის შიში აქვს, გზაგამრუდებულს კი ეჯავრება იგი."},"3":{"verse":3,"text":"ბრიყვის დასასჯელი კეტი მის პირშივეა, ბრძენთა ბაგეები კი მათი დამცველია."},"4":{"verse":4,"text":"სადაც ხარები არ არის, ბაგა ცარიელია; დიდი მოსავალი ხარის ძალით არის."},"5":{"verse":5,"text":"ჭეშმარიტი მოწმე არ იცრუებს, ცრუმოწმე კი ტყუილებს აფრქვევს."},"6":{"verse":6,"text":"ღვთისმგმობელი სიბრძნეს ეძებს, მაგრამ ამაოდ; გონიერს კი ცოდნა ეადვილება."},"7":{"verse":7,"text":"ჩამოშორდი უმეცარ კაცს, თუ ჭკვიანურ ლაპარაკს ვერ შეატყობ."},"8":{"verse":8,"text":"გონიერი კაცის სიბრძნე საკუთარი გზის შეცნობაშია, უმეცართა სიბრიყვე კი ცრუობაშია."},"9":{"verse":9,"text":"ბრიყვები დანაშაულზე იცინიან, მაგრამ მადლი წრფელთა შორის არის."},"10":{"verse":10,"text":"გულმა უწყის თავისი საწუხარი და მის სიხარულს უცხო ვერავინ გაიზიარებს."},"11":{"verse":11,"text":"ბოროტეულთა სახლი დაიქცევა, გულწრფელთა კარავი კი გაიფურჩქნება."},"12":{"verse":12,"text":"ზოგი გზა კაცის წინაშე სწორი ჩანს, მაგრამ მისი ბოლო სიკვდილის გზაა."},"13":{"verse":13,"text":"სიცილის დროსაც კი წუხს გული და მხიარულება მწუხარებით მთავრდება ხოლმე."},"14":{"verse":14,"text":"გულმრუდი კაცი თავისი საქციელით გაძღება, კეთილი კაცი კი - თავისი საქმეებით."},"15":{"verse":15,"text":"სულელს ყველა სიტყვისა სჯერა, საზრიანი კი საკუთარ ნაბიჯს უკვირდება."},"16":{"verse":16,"text":"ბრძენი ფრთხილობს და ბოროტებას ერიდება, უგნური კი ბრაზიანია და თავდაჯერებული."},"17":{"verse":17,"text":"ფიცხი კაცი სიბრიყვეს სჩადის, ავისმზრახველი კი საძულველია."},"18":{"verse":18,"text":"სულელნი სიბრიყვეს იმკვიდრებენ, გონიერნი კი ცოდნით არიან დაგვირგვინებულნი."},"19":{"verse":19,"text":"უკეთურნი ქედს მოიხრიან კეთილთა წინ, ბოროტეულნი კი - მართლის კარიბჭეებთან."},"20":{"verse":20,"text":"ბეჩავი კაცი ახლობლისთვისაც კი საძულველია, მდიდარს კი ბევრი მოყვარე ჰყავს."},"21":{"verse":21,"text":"თავისი ახლობლის მოძულე ცოდვილია, ღარიბ-ღატაკთა მწყალობელი კი ნეტარია."},"22":{"verse":22,"text":"ხომ არეული აქვთ გზა-კვალი ავისმზრახველთ? კეთილისმზრახველთ კი მადლი და ჭეშმარიტება ახლავთ."},"23":{"verse":23,"text":"ყველა საქმეში გამორჩენაა, ლიტონ სიტყვებს კი ზარალი მოაქვს."},"24":{"verse":24,"text":"ბრძენკაცთა გვირგვინი მათი დოვლათია, უგნურთა სიბრიყვე კი სიბრიყვეა."},"25":{"verse":25,"text":"ჭეშმარიტი მოწმე სულთა მხსნელია, ცრუ კაცი კი ტყუილებს აფრქვევს."},"26":{"verse":26,"text":"უფლის შიში მტკიცე იმედია, მისი შვილები თავშესაფარს ჰპოვებენ."},"27":{"verse":27,"text":"უფლის შიში სიცოცხლის წყაროა, სიკვდილის ხაფანგისაგან გამომხსნელი."},"28":{"verse":28,"text":"ერის სიმრავლე მეფის დიდებაა, უხალხობა კი - მთავრის დაღუპვა."},"29":{"verse":29,"text":"სულგრძელ კაცს დიდი გონიერება ახლავს, ხელმოკლე კი სიბრიყვეს ამხელს."},"30":{"verse":30,"text":"მანუგეშებელი გული ხორცის სიცოცხლეა, შური კი ძვალთა ლპობაა."},"31":{"verse":31,"text":"ღარიბის მჩაგვრელი თავის შემოქმედს შეურაცხყოფს, მათხოვრის მწყალობელი კი უფლის მადიდებელია."},"32":{"verse":32,"text":"ბოროტეული თავისი უკეთურების გამო მოიკვეთება, მართალი კი სიკვდილშიც სასოებას ჰპოვებს."},"33":{"verse":33,"text":"სიბრძნე გონიერ გულშია დავანებული და უგუნურთა შორისაც ხდება საცნაური."},"34":{"verse":34,"text":"სიმართლე აღაზევებს ერს, ხალხთა სირცხვილი კი მათი ცოდვაა."},"35":{"verse":35,"text":"მეფის წყალობა - გონიერ მონას, მისი წყრომა კი - სირცხვილეულს. -"}},"meta":{"connection":"kaOrth","book_number":240,"chapter_number":14,"previous_chapter":{"connection":"kaOrth","book_number":240,"chapter":13},"next_chapter":{"connection":"kaOrth","book_number":240,"chapter":15}}}