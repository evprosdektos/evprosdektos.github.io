{"chapter":{"1":{"verse":1,"text":"სიტყვები აგურ იაკეს ძისა, მასაელისა. ამ კაცის ნათქვამი იეთიელის, იეთიელისა და უქალის მიმართ:"},"2":{"verse":2,"text":"კაცთაგან ყველაზე უმეცარი ვარ და ადამიანური გონება არ გამაჩნია."},"3":{"verse":3,"text":"ვერ ვისწავლე სიბრძნე და ღვთიურისა არაფერი გამეგება."},"4":{"verse":4,"text":"ვინ ავიდა ზეცად და ვინ ჩამოვიდა? ქარი ვინ შეკრიბა თავისი პეშვით? სამოსელში ვინ გამოხვია წყალი? ვინ დაადგინა ქვეყნის ყველა საზღვარი? რა არის მისი სახელი? მის ძეს რა ჰქვია? იცი ეს?"},"5":{"verse":5,"text":"უფლის ყოველი სიტყვა სარწმუნოა; იგი ფარია მის მოიმედეთათვის."},"6":{"verse":6,"text":"ნურას მიუმატებ მის სიტყვებს, თორემ გამხილებს და მატყუარა გამოხვალ."},"7":{"verse":7,"text":"ორ რამესა გთხოვ და უარს ნუ მეტყვი, სანამ მოვკვდებოდე:"},"8":{"verse":8,"text":"სიცრუე და ტყუილი მაშორე, ნურც სიღარიბეს მიმცემ და ნურც სიმდიდრეს, საარსებო პურით მასაზრდოვე,"},"9":{"verse":9,"text":"რომ გამაძღარმა არ უარგყო და არა ვთქვა, ვინ არის უფალიო? ხოლო გაღატაკებულმა არ ვიქურდო და ჩემი ღვთის სახელს არ შევცოდო."},"10":{"verse":10,"text":"მონას ცილს ნუ დასწამებ თავისი ბატონის წინაშე, თორემ დაგწყევლის და დადანაშაულდები."},"11":{"verse":11,"text":"არის ხალხი, რომელიც წყევლის თავის მამას და საკუთარ დედას არ ლოცავს."},"12":{"verse":12,"text":"არის ხალხი, რომელსაც თავი სუფთა ჰგონია, მაგრამ სიბინძურისგან არ განბანილა."},"13":{"verse":13,"text":"არის ხალხი - და როგორი ამპარტავანი და ქედმაღლად მომზირალი!"},"14":{"verse":14,"text":"არის ხალხი, რომლის კბილები მახვილებია, რომლის ღოჯები დანებია, ქვეყნად ღვთისმოსავთა და კაცთა შორის ღარიბ-ღატაკთა შესაჭმელად."},"15":{"verse":15,"text":"წურბელას ორი ასული ჰყავს: მომე, მომე! ეს სამნი გაუმაძღარნი არიან და ოთხნი არ იტყვიან: კმარა!"},"16":{"verse":16,"text":"შავეთი, უნაყოფო საშო, წყლით გაუმაძღარი მიწა და ცეცხლი არ იტყვიან: კმარა!"},"17":{"verse":17,"text":"მამის დამცინავ და დედის ურჩ თვალებს ხევის ყვავები ამოკორტნიან და არწივის მართვენი შეჭამენ."},"18":{"verse":18,"text":"სამი რამ მაოცებს და ოთხი რამ არის, რომ ვერ გამიგია:"},"19":{"verse":19,"text":"ცაში არწივის კვალი, კლდეზე გველის კვალი, შუაგულ წყალში ხომალდის კვალი და ქალწულში კაცის კვალი."},"20":{"verse":20,"text":"ბოზი ქალის ზნე ასეთია: შეჭამს, პირს მოიწმენდს და იტყვის, ცუდი არაფერი ჩამიდენიაო."},"21":{"verse":21,"text":"სამი რამე არყევს ქვეყანას, ოთხი რამე ვერ აუტანია:"},"22":{"verse":22,"text":"გამეფებული მონა, პურით გამძღარი არამზადა,"},"23":{"verse":23,"text":"საძულველი ქალი, როცა გათხოვდება, და მონაქალი, რომელიც თავისი ქალბატონის ადგილს იჭერს."},"24":{"verse":24,"text":"აჰა, ოთხნი მცირენი დედამიწის ზურგზე, მაგრამ ბრძენთა ბრძენნი:"},"25":{"verse":25,"text":"ჭიანჭველები ძლიერნი არ არიან და თავიანთ საზრდოს ზაფხულობით აგროვებენ;"},"26":{"verse":26,"text":"კურდღლები მაგრები არ არიან და თავიანთ სახლებს კლდეზე დგამენ;"},"27":{"verse":27,"text":"კალიებს მეფე არა ჰყავთ და ყველანი მწყობრად გამოდიან."},"28":{"verse":28,"text":"ხვლიკი ხელით შეიპყრობა, მაგრამ მეფის სასახლეებშია."},"29":{"verse":29,"text":"ეს სამნი თამამად დააბიჯებენ, ეს ოთხნი თამამად დადიან:"},"30":{"verse":30,"text":"ლომი - ცხოველთა მეუფე, გზაზე რომ არავის ჩამოეცლება;"},"31":{"verse":31,"text":"დარახტული ცხენი, ჯიხვი და მეფე თავისი ამალით."},"32":{"verse":32,"text":"თუ შენ შენი ამპარტავნობით სისულელე ჩაიდინე ან თუ ავი განიზრახე, პირზე მიიფარე ხელი."},"33":{"verse":33,"text":"რძის ჯანჯღარით კარაქი გამოდის, ცხვირში ჯანჯღარით სისხლი გამოდის, ბრაზის ჯანჯღარით ჩხუბი გამოდის."}},"meta":{"connection":"kaOrth","book_number":240,"chapter_number":30,"previous_chapter":{"connection":"kaOrth","book_number":240,"chapter":29},"next_chapter":{"connection":"kaOrth","book_number":240,"chapter":31}}}