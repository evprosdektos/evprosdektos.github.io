{"chapter":{"1":{"verse":1,"text":"შვილო თუ თავდებად დაუდგები შენს ახლობელს, ხელი ხელს დაჰკრავ უცხოს გულისთვის,"},"2":{"verse":2,"text":"მახეში ხარ გაბმული შენი ბაგის ნათქვამით, დაჭერილი ხარ შენი ბაგის ნათქვამით."},"3":{"verse":3,"text":"ამ დროს ასე მოიქეცი, შვილო, და იხსენი თავი, რადგან შენი ახლობელის ხელში ხარ ჩავარდნილი. მიდი, თავი შეაცოდე შენს ახლობელს და შეევედრე."},"4":{"verse":4,"text":"თვალებს ძილს ნუ მისცემ და წამწამებს - თვლემას."},"5":{"verse":5,"text":"იხსენი თავი, როგორც ქურციკმა მონადირის ხელიდან, როგორც ფრინველმა ფრინველმჭერის ხელიდან."},"6":{"verse":6,"text":"მიდი ჭიანჭველასთან, მცონარავ, დააკვირდი მის ქცევას და ჭკუა ისწავლე."},"7":{"verse":7,"text":"არა ჰყავს მას არც უფროსი, არც ზედამხედველი, არც ბატონი."},"8":{"verse":8,"text":"ზაფხულობით იმარაგებს თავის პურს, აგროვებს თავის საზრდოს მოსავლის აღებისას."},"9":{"verse":9,"text":"როდემდე უნდა გეძინოს, მცონარავ? როდის გაიღვიძებ ძილისგან?"},"10":{"verse":10,"text":"მცირე ხანს გასტანს შენი ძილი, მცირე ხანს გასტანს შენი თვლემა, მცირე ხანს გასტანს შენი ხელდაკრეფა დასაძინებლად."},"11":{"verse":11,"text":"ყარიბივით მოგადგება შენი სიღარიბე და იარაღასხმული კაცივით - შენი გაჭირვება."},"12":{"verse":12,"text":"უგვანი ადამიანი, ბოროტი კაცი ცბიერი ბაგეებით დადის."},"13":{"verse":13,"text":"თვალებს ჭუტავს, ფეხებით ლაპარაკობს, თითებით ასწავლის;"},"14":{"verse":14,"text":"ღალატია მის გულში, ავს ფიქრობს, სულმუდამ შუღლს თესავს."},"15":{"verse":15,"text":"ამიტომაც ანაზდად ეწევა უბედურებას, ერთბაშად განადგურდება და არავინ იქნება მხსნელი."},"16":{"verse":16,"text":"აჰა, ექვსი რამ უფლის საძულველი, და აჰა, შვიდი სიბილწე მის თვალში:"},"17":{"verse":17,"text":"ამპარტავანი თვალები, ცრუ ენა, უბრალო სისხლის მღვრელი ხელები,"},"18":{"verse":18,"text":"ავისმზრახველი გული, საბოროტოდ მარდი ფეხები,"},"19":{"verse":19,"text":"ტყუილების აღმომსუნთქველი, ცრუ მოწმე და ძმათა შორის შუღლის მთესველი."},"20":{"verse":20,"text":"დაიმარხე, შვილო, მამაშენის ანდერძი და დედაშენის რჯულს ნუ გადახვალ."},"21":{"verse":21,"text":"სამუდამოდ გქონდეს გულზე მიბმული, ყელზე შემოხვეული,"},"22":{"verse":22,"text":"მგზავრობისას წინამძღვრად გეყოლება, ძილში დაგიფარავს, გამოღვიძებისას მოსაუბრედ გეყოლება."},"23":{"verse":23,"text":"რადგან ლამპარია ანდერძი და სინათლეა რჯული, სიცოცხლის გზაა სამხილებელი შეგონება,"},"24":{"verse":24,"text":"რომ გიფარავდეს ავი ქალისგან, უცხო ქალის ლაქარდიანი ენისგან."},"25":{"verse":25,"text":"გული ნუ მიგივა მის სილამაზეზე, არ გამოგიჭიროს თავისი წამწამებით."},"26":{"verse":26,"text":"რადგან მეძავი ქალის ფასი ერთი პურის ნაჭერია და გათხოვილი ქალი კი ძვირფასი სულის მომნადირებელი."},"27":{"verse":27,"text":"თუ ჩაიდებს კაცი ცეცხლს უბეში ტანისამოსზე წაუკიდებლად?"},"28":{"verse":28,"text":"თუ გაივლის კაცი ნაკვერჩხლებზე ფეხების დაუწველად?"},"29":{"verse":29,"text":"ასევე, არავინ დარჩება დაუსჯელი, ვინც კი მივა ახლობლის ცოლთან და მიეკარება მას."},"30":{"verse":30,"text":"არ კიცხავენ ქურდს, როცა ქურდობს ლუკმა-პურისთვის, როცა მშიერია;"},"31":{"verse":31,"text":"წაუსწრებენ და შვიდწილად ზღავს, სახლის მთელ ქონებას გადაიხდის."},"32":{"verse":32,"text":"ვინც ქალთან მრუშობს, უჭკუოა, თავისი სულის წარწყმედელად აქცევს მას."},"33":{"verse":33,"text":"ცემას და დამცირებას ჰპოვებს და მისი სირცხვილი არ წარიხოცება."},"34":{"verse":34,"text":"რადგან ეჭვიანობა ქმრის რისხვაა და არ შეიბრალებს შურისგების დღეს."},"35":{"verse":35,"text":"არ პატიობს, არ აიღებს არავითარ გამოსასყიდს, არ ინდომებს, კიდეც რომ შესთავაზო უზომო ქრთამი."}},"meta":{"connection":"kaOrth","book_number":240,"chapter_number":6,"previous_chapter":{"connection":"kaOrth","book_number":240,"chapter":5},"next_chapter":{"connection":"kaOrth","book_number":240,"chapter":7}}}