{"chapter":{"1":{"verse":1,"text":"მხილებული კაცი თუ კვლავ ჯიუტობს, ანაზდეულად და უკურნებლად შეიმუსრება."},"2":{"verse":2,"text":"მართალთა აღზევებისას ხარობს ხალხი, ხოლო ბოროტეულის ბატონობისას გმინავს ხალხი."},"3":{"verse":3,"text":"სიბრძნის მოყვარული კაცი ახარებს თავის მამას, მეძავთა მეგობარი კი ქონებას ანიავებს."},"4":{"verse":4,"text":"მეფე სამართლით განამტკიცებს ქვეყანას, მექრთამე კაცი კი ანადგურებს."},"5":{"verse":5,"text":"კაცი, რომელიც თავის მეზობელს ეპირფერება, ბადეს შლის მის ფეხქვეშ."},"6":{"verse":6,"text":"უკეთური კაცის ცოდვა მისთვის ხაფანგია, მართალი კი ზეიმობს და ხარობს."},"7":{"verse":7,"text":"მართალმა იცის ღარიბ-ღატაკის სამართალი, ხოლო ბოროტეულს გაგება არა აქვს."},"8":{"verse":8,"text":"გარყვნილი ხალხი ქალაქს აფორიაქებს, ბრძენები კი მრისხანებას აცხრობენ."},"9":{"verse":9,"text":"ის ბრძენკაცი, რომელიც რეგვენ კაცს ედავება, გინდ ჯავრობდეს და გინდ იცინოდეს, მაინც მოუსვენრად არის."},"10":{"verse":10,"text":"სისხლისმსმელ ხალხს ეჯავრება უმწიკვლო კაცი, წრფელი ხალხი კი მის სულს მფარველობს."},"11":{"verse":11,"text":"ბრიყვს მთელი სული გარეთ გამოაქვს, ბრძენი კი შიგნით დევნის მას."},"12":{"verse":12,"text":"როცა ბატონი სიცრუეს ყურს უგდებს, ყველა მისი მსახური ბოროტეულია."},"13":{"verse":13,"text":"ღარიბი და მჩაგვრელი ერთმანეთს ხვდებიან: თვალის ჩინს ორთავეს უფალი აძლევს."},"14":{"verse":14,"text":"თუ მეფე ღარიბ-ღატაკებს სწორ სამართალს უჩენს, მისი ტახტი სამარადისოდაა განმტკიცებული."},"15":{"verse":15,"text":"ჯოხი და მხილება სიბრძნეს იძლევა, მიშვებული ყმაწვილი კი დედის შემარცხვენელია."},"16":{"verse":16,"text":"ბოროტეულთა აღზევებისას დანაშაული მრავლდება, მართალნი კი მათ დამხობას მოესწრებიან."},"17":{"verse":17,"text":"დასაჯე შვილი და შვებას მოგცემს, შენს სულს სიამეს მოჰგვრის."},"18":{"verse":18,"text":"როცა ხილვა არ არის, თავს გადის ხალხი; ნეტარია რჯულის დამცველი."},"19":{"verse":19,"text":"მონას სიტყვით ვერ გაწვრთნი,"},"20":{"verse":20,"text":"გინახავს საკუთარ სიტყვებში მოსწრაფე კაცი? ბრიყვს მასზე მეტი იმედი აქვს."},"21":{"verse":21,"text":"ვინც თავის მონას სიყმაწვილიდანვე ანებივრებს, საბოლოოდ მემკვიდრედ დაისვამს."},"22":{"verse":22,"text":"ბრაზიანი კაცი შუღლს თესავს და რისხვიანი მრავალ დანაშაულს ჩადის."},"23":{"verse":23,"text":"კაცს თავისი ქედმაღლობა დაამდაბლებს, თავმდაბალი კი დიდებას მოიხვეჭს."},"24":{"verse":24,"text":"ქურდთან ნადავლის მოზიარე საკუთარი თავის მტერია: ესმის წყევლა-კრულვა, მაგრამ არაფერს ამხელს."},"25":{"verse":25,"text":"ხალხის მოშიშარს ხაფანგი უგია, უფლის მოიმედე კი დაცული იქნება."},"26":{"verse":26,"text":"ბატონის მოწყალებას მრავალნი ეძებენ, მაგრამ კაცის განკითხვა უფლისგან არის."},"27":{"verse":27,"text":"უსამართლო კაცი სიბილწეა მართალთათვის, სწორი გზით მავალი სიბილწეა ბოროტეულთათვის."}},"meta":{"connection":"kaOrth","book_number":240,"chapter_number":29,"previous_chapter":{"connection":"kaOrth","book_number":240,"chapter":28},"next_chapter":{"connection":"kaOrth","book_number":240,"chapter":30}}}