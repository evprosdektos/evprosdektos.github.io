{"chapter":{"1":{"verse":1,"text":"შვილო, დაიმარხე ჩემი ნათქვამი და ჩემი ანდერძი დაიუნჯე."},"2":{"verse":2,"text":"დაიმარხე ჩემი ანდერძი და იცოცხლებ, და ჩემი რჯული - თვალისჩინივით."},"3":{"verse":3,"text":"მიიბი შენს თითებზე და გულის ფიცარზე დაიწერე."},"4":{"verse":4,"text":"უთხარი სიბრძნეს: ჩემი და ხარ-თქო და ჭკუა-გონებას მეგობარი უწოდე."},"5":{"verse":5,"text":"რომ თავი დაიფარო უცხო ქალისგან, სხვისი ცოლისგან, მისი ლაქარდიანი ენისგან."},"6":{"verse":6,"text":"როცა სახლის სარკმლიდან, ცხაურს იქით გადავიხედე,"},"7":{"verse":7,"text":"დავინახე ბრიყვთა შორის, გავარჩიე ყმაწვილებს შორის ერთი ბიჭი, ჭკუათხელი."},"8":{"verse":8,"text":"ქუჩაში მიდიოდა, იმის კუთხესთან, იმის სახლის გზით მიაბიჯებდა."},"9":{"verse":9,"text":"მიმწუხრზე, დღის მიწურულზე, ღამის ბნელში და უკუნეთში."},"10":{"verse":10,"text":"და აჰა, ქალი გამოდის მის შესახვედრად, მეძავის საბურველში, გულმზაკვარი."},"11":{"verse":11,"text":"ხმაურიანია და თავნება, შინ ფეხი არ უდგება;"},"12":{"verse":12,"text":"ხან ქუჩაშია, ხან მოედანზე - ყოველ კუთხეშია ჩასაფრებული;"},"13":{"verse":13,"text":"აჰა, ჩაიჭირა იგი, კოცნის და ურცხვად ეუბნება:"},"14":{"verse":14,"text":"სამადლობელი მსხვერპლი მქონდა შესაწირავი, დღეს გადვიხადეო საღმრთო."},"15":{"verse":15,"text":"ამიტომაც გამოვედი შენს შესახვედრად, შენის სასის საძებრად და აჰა, გიპოვე კიდეც."},"16":{"verse":16,"text":"ხალიჩები მაქვს დაფენილი ჩემს სარეცელზე, ეგვიპტური ჭრელი ნაქსოვი."},"17":{"verse":17,"text":"დავაფრქვიე მური ჩემს საწოლზე."},"18":{"verse":18,"text":"წამო, დილამდე დავთვრეთ სიყვარულით, ალერსით ვინეტაროთ."},"19":{"verse":19,"text":"რადგან შინ არ არის ქმარი, შორ გზაზეა წასული;"},"20":{"verse":20,"text":"ვერცხლის ქისა წაიღო თან, სრულმთვარობისას დაბრუნდებაო შინ."},"21":{"verse":21,"text":"შეაცდინა თავისი ლაქლაქით, ლაქარდიანი ენით შეიტყუა."},"22":{"verse":22,"text":"იმწამსვე უკან გაჰყვა, როგორც დასაკლავი ხარი, როგორც შებორკილი გიჟი დასასჯელად."},"23":{"verse":23,"text":"ვიდრე ისარს არ გაუგლეჯია მისი ღვიძლი; როგორც ფრინველი, ხაფანგისკენ რომ ისწრაფვის და არ იცის, რომ სიცოცხლეს წააგებს."},"24":{"verse":24,"text":"ახლა მისმინეთ შვილებო, და ყური ათხოვეთ ჩემს ნათქვამს."},"25":{"verse":25,"text":"ნუ გაიმრუდებს თავის გზას თქვენი გული, ნუ აერევა თავისი ბილიკები."},"26":{"verse":26,"text":"რადგან ბევრი დაეცა მისგან სასიკვდილოდ, ბევრი ძლევამოსილია მისგან დახოცილი."},"27":{"verse":27,"text":"მისი სახლი შავეთის გზაა, სიკვდილის სამყოფელში ჩამავალი."}},"meta":{"connection":"kaOrth","book_number":240,"chapter_number":7,"previous_chapter":{"connection":"kaOrth","book_number":240,"chapter":6},"next_chapter":{"connection":"kaOrth","book_number":240,"chapter":8}}}