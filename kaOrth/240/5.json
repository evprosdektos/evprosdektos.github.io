{"chapter":{"1":{"verse":1,"text":"ჩემო შვილო, ჩემს სიბრძნეს უსმინე, ჩემს შეგონებას მიაპყარ ყური,"},"2":{"verse":2,"text":"რათა შეინარჩუნო განსჯა და ცოდნა დაიმარხოს შენშა ბაგეებმა."},"3":{"verse":3,"text":"რადგან თაფლი სდის უცხო ქალის ბაგეებს და ზეთივით გასლექილია მისი სასა."},"4":{"verse":4,"text":"ბოლოს კი აბზინდასავით გამწარდება, ორლესული მახვილივით გაფხავდება;"},"5":{"verse":5,"text":"მისი ფეხები სიკვდილისკენ ჩადის, შავეთში იდგმება მისი ნაბიჯები."},"6":{"verse":6,"text":"ვერ აგნებს სიცოცხლის გზას, არეული აქვს გზაკვალი, არ იცის სად მიდის."},"7":{"verse":7,"text":"ახლა, მისმინეთ, შვილებო, და ნუ გადაუხვევთ ჩემს ნათქვამს:"},"8":{"verse":8,"text":"შორს იყოს მისგან შენი გზა და არ გაეკარო მისი სახლის კარს,"},"9":{"verse":9,"text":"რომ სხვებს არ მისცე შენი ღირსება და შენი წლები - დაუნდობელს,"},"10":{"verse":10,"text":"რომ არ გაძღნენ უცხონი შენი დოვლათით და შენი ჭირნახულით - მტრის სახლში."},"11":{"verse":11,"text":"ივიშვიშებ ბოლოჟამს, როცა დაგელევა ხორცი და ტანი."},"12":{"verse":12,"text":"იტყვი: როგორ მძულდა დარიგება და როგორ სძაგდა ჩემს გულს მხილება!"},"13":{"verse":13,"text":"არ ვუსმენდი მოძღვრის ხმას და მასწავლებელს ყურს არ ვუგდებდიო."},"14":{"verse":14,"text":"რა ბოროტება არ ჩამიდენიაო ხალხში და კრებულშიო!"},"15":{"verse":15,"text":"სვი წყალი შენი აუზიდან და ანკარა შენი ჭიდან,"},"16":{"verse":16,"text":"გარეთ იღვრებოდეს შენი წყაროები, მოედნებზე - წყლის ნაკადები."},"17":{"verse":17,"text":"მხოლოდ შენი იყოს და უცხოები არ დაგეზიარონ,"},"18":{"verse":18,"text":"კურთხეულ იყოს შენი წყარო და იხარებდე შენი სიყმაწვილის ცოლთან."},"19":{"verse":19,"text":"მოყვარულ შველთან და ტურფა ქურციკთან, დაგატკბოს მისმა გულ-მკერდმა ყოველ დროს, გაბრუვდი მუდამ მისი სიყვარულით;"},"20":{"verse":20,"text":"რატომ გაბრუებს, შვილო, სხვა ქალი. და გულში რატომ ეხუტები უცხო ქალს?"},"21":{"verse":21,"text":"რადგან უფლის თვალწინაა კაცის გზები და მის ყოველ ნაბიჯს აკვირდება."},"22":{"verse":22,"text":"საკუთარი ავკაცობა დაიჭერს ბოროტეულს და თავისი ცოდვის საკვრელებით შეიბოჭება."},"23":{"verse":23,"text":"ის მოკვდება შეუგნებელი და თავისი უზომო სიბრიყვით დაიკარგება."}},"meta":{"connection":"kaOrth","book_number":240,"chapter_number":5,"previous_chapter":{"connection":"kaOrth","book_number":240,"chapter":4},"next_chapter":{"connection":"kaOrth","book_number":240,"chapter":6}}}