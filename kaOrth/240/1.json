{"chapter":{"1":{"verse":1,"text":"იგავები სოლომონისა, დავითის ძისა, იერუსალიმის მეფისა."},"2":{"verse":2,"text":"სიბრძნისა და შეგონების გასაგებად, გონიერი ნათქვამების შესაგნებად;"},"3":{"verse":3,"text":"ჭკუის, სიმართლის, სამართლის და სიწრფელის შეგონების მისაღებად."},"4":{"verse":4,"text":"ბრიყვთათვის გამჭრიახობის, ყრმისათვის ცოდნისა და გონიერების მისანიჭებლად."},"5":{"verse":5,"text":"გაიგონოს ბრძენმა და სიბრძნე შეემატოს, მცოდნემ შეიძინოს თავგზიანობა."},"6":{"verse":6,"text":"რომ მიხვდეს იგავს და ანდაზას, ბრძენთა ნათქვამებს და მათ არაკებს."},"7":{"verse":7,"text":"უფლის შიშის ცოდნის სათავეა. სიბრძნე და შეგონება ბრიყვებს არ უყვართ."},"8":{"verse":8,"text":"ისმინე, შვილო, მამაშენის დარიგება და დედაშენის რჯულს ნუ გადახვალ."},"9":{"verse":9,"text":"რადგან იგი ლამაზი გვირგვინია შენს თავზე და შენი ყელის სამკაულია."},"10":{"verse":10,"text":"შვილო, თუ ცოდვილნი ეცდებიან შენს შეცთენას არ დაჰყვე მათს ნებას."},"11":{"verse":11,"text":"თუ გეტყვიან: წამო ჩვენთან, მოსაკლავად ჩავუსაფრდეთ, უდანაშაულოს დავუდარაჯდეთო,"},"12":{"verse":12,"text":"შავეთივით ჩავყლაპოთ ცოცხლები და ალალმართალნი სასიკვდილოდ განწირულთა მსგავსადო,"},"13":{"verse":13,"text":"მოვჩხრიკოთ ყოველი ძვირფასეულობა და სახლები ნაძარცვ-ნაგლეჯით ავივსოთო,"},"14":{"verse":14,"text":"წილი ჰყარე ჩვენთან ერთად, ერთი ქისა გვქონდესო ყველას, -"},"15":{"verse":15,"text":"შვილო, ნუ წახვალ მათს გზაზე, მოარიდე ფეხი მათ ბილიკებს,"},"16":{"verse":16,"text":"რადგან მათი ფეხი საბოროტოდ გარბის და სისხლის დასაღვრელად იჩქარის."},"17":{"verse":17,"text":"ამაოდ არის გაშლილი ბადე ფრინველთა თვალწინ:"},"18":{"verse":18,"text":"თავიანთი სისხლის დასაღვრელად ჩასაფრებულან და საკუთარი თავის მოსაკლავად დადარაჯებულან."},"19":{"verse":19,"text":"ასეთია გზა ყოველი მძარცველისა: საკუთარსავე თავს ამოართმევენ სულს."},"20":{"verse":20,"text":"სიბრძნე გარეთ მღერის, მოედნებზე გამოსცემს ხმას;"},"21":{"verse":21,"text":"ხმაურიან ადგილებში ქადაგებს, კარიბჭეებთან, ქალაქში, აცხადებს თავის სიტყვას:"},"22":{"verse":22,"text":"როდემდის უნდა გიყვარდეთ, ბრიყვებო, სიბრიყვე? როდემდის უნდა ნეტარებდნენ თავქარიანნი თავიანთი თვქარიანობით? როდემდის უნდა სძულდეთ უმეცრებს ცოდნა?"},"23":{"verse":23,"text":"მოუბრუნდით ჩემს დარიგებებს: აჰა, გადმოგაღვრით ჩემს სულს, გამოგიცხადებთ ჩემს სიტყვებს."},"24":{"verse":24,"text":"ვინაიდან მე გეძახდით, თქვენ კი უარმყოფდით; ხელს აღვმართავდი, გამგონე კი არავინ იყო."},"25":{"verse":25,"text":"უკუაგდებდით ჩემს რჩევებს და ჩემს დარიგებებს ყურს არ ათხოვებდით."},"26":{"verse":26,"text":"და მეც გავიცინებ თქვენს უბედურებებზე, გავიხარებ, როცა თავზარი დაგეცემათ;"},"27":{"verse":27,"text":"როცა დაგეცემათ შიში ქარტეხილივით და გრიგალივით დაგატყდებათ უბედურება, როცა მოვა თქვენზე ჭირი და ვაება."},"28":{"verse":28,"text":"მაშინ მომიხმობენ მე და მე ხმას არ გავცემ მათ, ძებნას დამიწყებენ და ვერ მიპოვნიან,"},"29":{"verse":29,"text":"რაკი შეიძულვს ცოდნა და უფლის შიში არ ირ ჩიეს,"},"30":{"verse":30,"text":"არ ისურვეს ჩემი რჩევები და შეიძულეს ყველა ჩემი დარიგება,"},"31":{"verse":31,"text":"იგემებენ ნაყოფებს მათი საქციელისამებრ და თავიანთი ავი ზრახვებით გაძღებიან."},"32":{"verse":32,"text":"რადგან დაღუპავს ბრიყვებს მათი განდგომილება და თავქარიანებს დაუდევრობა."},"33":{"verse":33,"text":"ჩემი გამგონე უდარდელად იცხოვრებს და მშვიდად, ბოროტის შიში არ ექნება."}},"meta":{"connection":"kaOrth","book_number":240,"chapter_number":1,"previous_chapter":{"connection":"kaOrth","book_number":230,"chapter":150},"next_chapter":{"connection":"kaOrth","book_number":240,"chapter":2}}}