{"chapter":{"1":{"verse":1,"text":"ესეც სოლომონის იგავებია, რომელიც იუდას მეფის ხიზკიას კაცებმა შეკრიბეს."},"2":{"verse":2,"text":"საქმის დამალვა ღვთის დიდებაა, მეფეთა დიდება კი საქმის გამოაშკარავებაა."},"3":{"verse":3,"text":"როგორც ზეცაა მაღალი და მიწა ღრმა, ისე მეფეთა გულიც გამოუკვლეველია."},"4":{"verse":4,"text":"ვერცხლს წიდა მოაშორე და ოქრომჭედელს ჭურჭლად ექნება."},"5":{"verse":5,"text":"მეფეს ბოროტეული მოაშორე და მისი ტახტი სიმართლით გამტკიცდება."},"6":{"verse":6,"text":"მეფის წინაშე ნუ იტრაბახებ და დიდკაცთა ადგილზე ნუ დადგები;"},"7":{"verse":7,"text":"რადგან სჯობს გითხრან, აქ ამოდიო, ვიდრე დიდებულის წინაშე დაგამდაბლონ."},"8":{"verse":8,"text":"ნუ იჩქარებ თვალით დანახულის მიტანას სამსჯავროზე, თორემ რაღას იზამ, როცა ბოლოს შენი მახლობელი შეგარცხვენს?"},"9":{"verse":9,"text":"დავით კი ედავე შენს მახლობელს, მაგრამ არ გასცე სხვისი საიდუმლო;"},"10":{"verse":10,"text":"თორემ გამგონე გაგკიცხავს და სახელი გაგიტყდება."},"11":{"verse":11,"text":"მოსწრებული სიტყვა მოვერცხლილი ოქროს ვაშლებია;"},"12":{"verse":12,"text":"ოქროს საყურე და ბაჯაღლოს სამკაულია ბრძენის შეგონება გამგონე ყურისთვის."},"13":{"verse":13,"text":"თოვლის სიგრილე მკის დროს იგივეა, რაც ერთგული მაცნე მისი გამგზავნელისთვის - იგი თავის ბატონს სულს უბრუნებს."},"14":{"verse":14,"text":"რაღა ღრუბლები და ქარი წვიმის გარეშე და რაღა ფუჭი ძღვენით მოქადული კაცი."},"15":{"verse":15,"text":"მოთმინებით მოდრკება მთავარი და რბილი ენა ძვალს შემუსრავს."},"16":{"verse":16,"text":"თუ თაფლი იპოვე, იმდენი ჭამე, რამდენიც შეგერგება, რომ არ გატყვრე და უკან არ ამოანთხიო."},"17":{"verse":17,"text":"მეზობლის სახლში ხშირად ნუ ივლი, რომ არ მობეზრდე და არ შეგიძულოს."},"18":{"verse":18,"text":"ლახტი, მახვილი და წამახული ისარია კაცი, რომელიც ცრუმოწმედ გამოდის თავისი მახლობლის წინააღმდეგ."},"19":{"verse":19,"text":"ჭიანი კბილი და დადამბლავებული ფეხი სანდო არ არის, როგორც მოღალატე კაცი გასაჭირში."},"20":{"verse":20,"text":"გინდა ტანსაცმელი გაგიხდია კაცისთვის და ძმარი დაგისხამს ჭრილობაზე, გინდა გულმწუხრისთვის მხიარული სიმღერა გიმღერია."},"21":{"verse":21,"text":"თუ შენი მტერი მშიერია, პური აჭამე; თუ სწყურია, წყალი ასვი;"},"22":{"verse":22,"text":"რადგან ამით მის თავზე მუგუზლებს დააგროვებ და უფალი გადაგიხდის."},"23":{"verse":23,"text":"ჩრდილოეთის ქარი წვიმას იწვევს, ჩურჩული კი სახის მოღუშვას."},"24":{"verse":24,"text":"სხვენის კუნჭულში ცხოვრება სჯობია ანჩხლ დედაკაცთან ერთად სასახლეში ყოფნას."},"25":{"verse":25,"text":"რაღა ცივი წყალი მწყურვალისთვის და რაღა სასიხარულო ამბავი შორეული ქვეყნიდან."},"26":{"verse":26,"text":"რაღა ამღვრეული ნაკადული და გაბინძურებული წყარო და რაღა ბოროტეულის წინაშე წაფორხილებული მართალი."},"27":{"verse":27,"text":"ბევრი თაფლის ჭამა არ არის კარგი, მაგრამ სხვისი დიდების ძიება სასახელოა."},"28":{"verse":28,"text":"რაღა უგალავნო ქალაქი და რაღა კაცი, რომელიც საკუთარ თავს ვერ პატრონობს."}},"meta":{"connection":"kaOrth","book_number":240,"chapter_number":25,"previous_chapter":{"connection":"kaOrth","book_number":240,"chapter":24},"next_chapter":{"connection":"kaOrth","book_number":240,"chapter":26}}}