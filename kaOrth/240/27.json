{"chapter":{"1":{"verse":1,"text":"თავს ნუ იქებ ხვალინდელი დღით, რადგან არ იცი რას დაბადებს დღე."},"2":{"verse":2,"text":"სხვამ შეგაქოს და არა შენმა პირმა, უცხომ და არა შენმა ბაგეებმა."},"3":{"verse":3,"text":"მძიმეა ლოდი და ქვიშის ტვირთი, მაგრამ უმეცრის ბრაზი ორთავეზე მძიმეა."},"4":{"verse":4,"text":"მრისხანება სისასტიკეა და სიცოფე წამლეკავია. შურს ვინ აღუდგება წინ?"},"5":{"verse":5,"text":"ფარულ სიყვარულს აშკარა მხილება სჯობია."},"6":{"verse":6,"text":"მეგობრისგან ჭრილობა ერთგულების ნიშანია, მტერი კი კოცნით აგავსებს."},"7":{"verse":7,"text":"მაძღარს გოლეული ეზიზღება, მშიერისთვის კი ყოველგვარი მწარე ტკბილია."},"8":{"verse":8,"text":"რაღა ბუდიდან აბორიალებული ფრინველი და რაღა თავისი ადგილიდან აბორიალებული კაცი."},"9":{"verse":9,"text":"ზეთი და საკმელი გულს ახარებს, მაგრამ მეგობრის გულითადი რჩევა უფრო ტკბილია."},"10":{"verse":10,"text":"შენს მეგობარს და მამაშენის მეგობარს ნუ მიატოვებ და შენი უბედურების დღეს ძმის სახლში ნუ მიხვალ; ახლო მეზობელი შორს მყოფ ძმას გერჩიოს."},"11":{"verse":11,"text":"შვილო, იყავი ბრძენი, გული გამიხარე; და მეც პასუხს გავცემ ჩემს მაგინებელს."},"12":{"verse":12,"text":"საზრიანი ხედავს უბედურებას და თავს არიდებს, სულელნი კი ჯიქურ მიდიან და ისჯებიან."},"13":{"verse":13,"text":"აიღე მისი სამოსი, რადგან სხვას დაუდგა თავდებად, და უცხო ქალის სანაცვლოდაც დაიხუთე იგი."},"14":{"verse":14,"text":"დიდი ხმით თავისი მეგობრის მაკურთხებელი და დილაუთენია გამღვიძებელი მის მაწყევრად შეირაცხება."},"15":{"verse":15,"text":"რაღა საწვიმარი მილი წვიმიან ამინდში და რაღა ანჩხლი ცოლი;"},"16":{"verse":16,"text":"მისი დამმალავი ქარს მალავს და მარჯვენა ხელით ზეთს იმუჭავს."},"17":{"verse":17,"text":"რკინა რკინით ილესება, კაცი კი კაცის სახეს ლესავს."},"18":{"verse":18,"text":"ვინც ლეღვს უვლის, მის ნაყოფს იგემებს, თავისი ბატონის დამცველს კი პატივი მიეგება."},"19":{"verse":19,"text":"როგორც წყალში სახე სახის პირისპირაა, ასევე კაცის გული კაცის პირისპირაა."},"20":{"verse":20,"text":"როგორც შავეთი და ქვესკნელია გაუძღომელი, ასე ადამიანის თვალიც გაუძღომელია."},"21":{"verse":21,"text":"ბრძმედი ვერცხლს და ქურა ოქროს, კაცს კი მისი მაქებარი ბაგე გამოარჩევს."},"22":{"verse":22,"text":"რეგვენი სანაყავში რომც ნაყო, სირეგვნე მაინც არ მოსცილდება."},"23":{"verse":23,"text":"კარგად უნდა იცოდე შენი ფარის ამბავი და ყურს უგდებდე შენს ნახირს."},"24":{"verse":24,"text":"რადგან სამუდამო არ არის სიმდიდრე და არც გვირგვინი გადაეცემა თაობიდან თაობას."},"25":{"verse":25,"text":"გაითიბება ბალახი და ამოდის ჯეჯილი და იკრიფება მთის ბალახები."},"26":{"verse":26,"text":"ცხვარი შენი ტანსაცმლისთვისაა, თხები კი ყანის ფასია."},"27":{"verse":27,"text":"უხვად გექნება თხის რძე შენს საზრდოდ, შენი სახლის საზრდოდ და შენი მხევლების სარჩენად."}},"meta":{"connection":"kaOrth","book_number":240,"chapter_number":27,"previous_chapter":{"connection":"kaOrth","book_number":240,"chapter":26},"next_chapter":{"connection":"kaOrth","book_number":240,"chapter":28}}}