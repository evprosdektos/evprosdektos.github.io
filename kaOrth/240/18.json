{"chapter":{"1":{"verse":1,"text":"თავკერძა კაცი თავის გულისთქმას არის აყოლილი და ყოველგვარი სიბრძნის წინააღმდეგ ჯანყდება."},"2":{"verse":2,"text":"ბრიყვი ცოდნას არ ესწრაფის, საკუთარი ფიქრის გამხელა სურს."},"3":{"verse":3,"text":"ბოროტეულს სიძულვილი მოყვება, ლანძღვა-გინებას კი - სირცხვილი."},"4":{"verse":4,"text":"კაცის ბაგის სიტყვები ღრმა წყალია, სიბრძნის სათავე კი - მოჩუხჩუხე ნაკადული."},"5":{"verse":5,"text":"არ არის კარგი მიკერძოება ბოროტეულის მიმართ მართლის გასამტყუნებლად სამსჯავროზე."},"6":{"verse":6,"text":"ბრიყვს დავაში ითრევს მისი ბაგეები და მისი პირი აყალ-მაყალს იწვევს."},"7":{"verse":7,"text":"ბრიყვის პირი მისი დამღუპველია, მისი ბაგენი მისივე მახეა."},"8":{"verse":8,"text":"ცილისმწამებლის სიტყვები ნუგბარი საჭმელივითაა და მუცლის შუაგულამდე აღწევს."},"9":{"verse":9,"text":"საქმეში არხეინი მფლანგველის ძმაა."},"10":{"verse":10,"text":"უფლის სახელი მტკიცე გოდოლია; მართალი შეაფარებს თავს და გადარჩება."},"11":{"verse":11,"text":"მდიდრის დოვლათი მისი ციხე-ქალაქია და მალი კედელივით იფარავს მას."},"12":{"verse":12,"text":"შემუსვრა მოსდევს დიდგულობას და დიდებას წინ უძღვის მორჩილება."},"13":{"verse":13,"text":"მოუსმენრად პასუხის გაცემა სიბრიყვეა და სირცხვილი."},"14":{"verse":14,"text":"კაცის სული კურნავს სნეულებას; სულის მწუხარებას კი ვინ დაითმენს?"},"15":{"verse":15,"text":"გონიერის ჭკუა ცოდნას იძენს და ბრძენთა ყური ცოდნას ეძიებს."},"16":{"verse":16,"text":"ძღვენი კაცს გზას უფართოებს და დიდკაცთა წინაშე მიჰყავს."},"17":{"verse":17,"text":"პირველი მართალია დავაში, ვიდრე მისი მოსარჩლე მოვიდოდეს და გაჩხრეკდეს მას."},"18":{"verse":18,"text":"კენჭისყრა ბოლოს უღებს დავას და ძლიერთა შობის აჩენს სამართალს."},"19":{"verse":19,"text":"განდგომილი ძმა ციხე-სიმაგრეზე უფრო მეტად მიუდგომელია და უთანხმოებანი კოშკის ურდულს ჰგავს."},"20":{"verse":20,"text":"კაცი თავისი პირის ნაყოფით ივსებს სტომაქს; საკუთარი ბაგეების მოსავლით ძღება."},"21":{"verse":21,"text":"სიკვდილ-სიცოცხლე ენის ხელშია და მისი მოყვარულნი მის ნაყოფს იგემებენ."},"22":{"verse":22,"text":"ვინც ცოლი ჰპოვა, სიკეთე ჰპოვა და უფლისგან წყალობა მიიღო."},"23":{"verse":23,"text":"ღარიბ-ღატაკი ვედრებით ლაპარაკობს, მდიდარი კი უკმეხად პასუხობს."},"24":{"verse":24,"text":"ბევრი მეგობრის ყოლა დამღუპველია, ზოგი მეგობარი კი ძმაზე მოყვარულია."}},"meta":{"connection":"kaOrth","book_number":240,"chapter_number":18,"previous_chapter":{"connection":"kaOrth","book_number":240,"chapter":17},"next_chapter":{"connection":"kaOrth","book_number":240,"chapter":19}}}