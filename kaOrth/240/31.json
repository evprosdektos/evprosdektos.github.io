{"chapter":{"1":{"verse":1,"text":"ლემუილის, მასას მეფის სიტყვვბი, რომლითაც დედამისი შეაგონებდა."},"2":{"verse":2,"text":"რაო, შვილო? რაო, ჩემი მუცლის ნაშიერო? რაო, ჩემი აღთქმების ნაშიერო?"},"3":{"verse":3,"text":"ქალებს ნუ შეალევ შენს ძალას და მეფეთა დამღუპველ დიაცებს - შენს გზებს."},"4":{"verse":4,"text":"არა ხამს მეფეთათვის, ლემუილ, არა ხამს მეფეთათვის ღვინის სმა და არც მთავართათვის თაფლუჭის სმა."},"5":{"verse":5,"text":"თორემ დალევენ და დაივიწყებენ კანონს და ყველა დაჩაგრულის სამართალს შეცვლიან."},"6":{"verse":6,"text":"მიეცი ლუდი გაუბედურებულს და ღვინო - სულგამწარებულს;"},"7":{"verse":7,"text":"შესვას და დაივიწყოს თავისი სიღარიბე და თავისი სატანჯველი აღარ გაიხსენოს."},"8":{"verse":8,"text":"გახსენი პირი დამუნჯებულისთვის ყველა ობლისთვის სამართლის გასაჩენად."},"9":{"verse":9,"text":"გახსენი პირი სიმართლით განსასჯელად და ღარიბ-ღატაკთათვის სამართლის გასაჩენად."},"10":{"verse":10,"text":"ვინ იპოვის გამრჯე დედაკაცს? მარგალიტზე ძვირია მისი ფასი."},"11":{"verse":11,"text":"მისი ქმრის გული მასზე იქნება დანდობილი და შემოსავალი არ მოაკლდება."},"12":{"verse":12,"text":"მთელი სიცოცხლე სიკეთეს მიაგებს და არა ბოროტებას."},"13":{"verse":13,"text":"ის ეძებს მატყლსა და სელს და ბეჯითად მუშაობს საკუთარი ხელებით;"},"14":{"verse":14,"text":"სავაჭრო ხომალდების მსგავსად შორიდან მოაქვს თავისი პური."},"15":{"verse":15,"text":"ჯერ კიდევ ღამიანად დგება და სახლს საზრდოს აძლევს და მხევლებს - წესსა და რიგს."},"16":{"verse":16,"text":"იგი ყანაზე ფიქრობს და ყიდულობს კიდეც; საკუთარი ხელების ნაყოფით ვენახსა ჰყრის:"},"17":{"verse":17,"text":"ძლიერებით ისარტყლავს წელს და მკლავს იმაგრებს."},"18":{"verse":18,"text":"გრძნობს, რომ კარგია მისი შენაძენი, მისი ლამპარი ღამით არ ჩაქრება."},"19":{"verse":19,"text":"ჯარაზე ხელს იწვდის და თითებით თითისტარი უჭირავს."},"20":{"verse":20,"text":"ღარიბისთვის ხელი გაშლილი აქვს და უპოვარს ხელს უწვდის."},"21":{"verse":21,"text":"მის სახლს თოვლის არ ეშინია, რადგან მთელი მისი სახლი ორკეცად არის შემოსილი."},"22":{"verse":22,"text":"ფარდაგებს თავად იკეთებს და იგი სელითა და ძოწეულით იმოსება."},"23":{"verse":23,"text":"მისი ქმარი ცნობილია კარიბჭესთან, როცა ქვეყნის უხუცებს შორის ზის."},"24":{"verse":24,"text":"მოსასხამებს ამზადებს და ჰყიდის, სარტყლებს მოვაჭრეებს აძლევს."},"25":{"verse":25,"text":"ძალით და მშვენებით არის მოსილი და მომავალ დღეს გაღიმებით შესცქერის."},"26":{"verse":26,"text":"პირს სიბრძნითა ხსნის და ენაზე მადლიანი დარიგება აქვს."},"27":{"verse":27,"text":"თვალ-ყურს ადევნებს, რაც მის სახლში ხდება, და პურს მუქთად არა სჭამს."},"28":{"verse":28,"text":"დგებიან მისი ვაჟები და ლოცავენ მას, მისი ქმარი - და აქებს მას."},"29":{"verse":29,"text":"მრავალმა ასულმა გამოიჩინა მხნეობა, მაგრამ შენ გადაამეტე ყველას."},"30":{"verse":30,"text":"მაცდუნებელია სიკოხტავე და სილამაზე ამაოებაა უფლის მოშიში დედაკაცია საქებარი."},"31":{"verse":31,"text":"მიაგეთ მას მისი შრომის საზღაური და მისმა საქმეებმა იგი კარიბჭეებთან განადიდონ."}},"meta":{"connection":"kaOrth","book_number":240,"chapter_number":31,"previous_chapter":{"connection":"kaOrth","book_number":240,"chapter":30},"next_chapter":{"connection":"kaOrth","book_number":250,"chapter":1}}}