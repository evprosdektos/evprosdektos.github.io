{"chapter":{"1":{"verse":1,"text":"როგორც ზაფხულისთვის თოვლი და მკისთვის წვიმაა შეუფერებელი, ასევე ბრიყვისთვის - პატივი."},"2":{"verse":2,"text":"როგორც ჩიტი შეინავარდებს, როგორც მერცხალი აფრინდება, ასევე უმიზეზო წყევლა-კრულვაც არ შესრულდება."},"3":{"verse":3,"text":"მათრახი ცხენისთვის არის, ლაგამი - ვირისთვის, ჯოხი კი - ბრიყვთა ზურგისთვის."},"4":{"verse":4,"text":"ბრიყვს მისი სირეგვნისაებრ ნუ უპასუხებ, რომ თავად მისი მსგავსი არ გახდე."},"5":{"verse":5,"text":"ბრიყვს მისი სირეგვენისებრ უპასუხე, რომ თავისი თავი ბრძენი არ ეგონოს."},"6":{"verse":6,"text":"საკუთარ ფეხებს იკვეთავს და თავს იწვალებს, ვინც ბრიყვს სიტყვას აბარებს."},"7":{"verse":7,"text":"რაღა კოჭლის თეძოები და რაღა იგავი ბრიყვის ბაგეზე."},"8":{"verse":8,"text":"რაღა შურდულზე ქვის მიმბმელი და რაღა ბრიყვის პატივისმცემელი."},"9":{"verse":9,"text":"რაღა ეკლიანი ჯოხი მთვრალის ხელში და რაღა იგავი ბრიყვის პირში."},"10":{"verse":10,"text":"რაღა მშვილდოსანი, რომელიც ყველას ესვრის, და რაღა ბრიყვის და ლოთის დამქირავებელი."},"11":{"verse":11,"text":"როგორც ძაღლი უბრუნდება თავის ნანთხევს, ასევე იმეორებს ბრიყვი თავის სირეგვნეს."},"12":{"verse":12,"text":"თუ გინახავს კაცი, რომელსაც თავი ბრძენად მიაჩნდეს? ბრიყვს მასზე მეტი იმედი აქვს."},"13":{"verse":13,"text":"ზარმაცი ამბობს, გზაზე ლომია, შუა ქუჩაში ლომიაო."},"14":{"verse":14,"text":"კარი თავის ანჯამაზე ტრიალებს, ზარმაცი - თავის ლოგინზე."},"15":{"verse":15,"text":"ზარმაცი ხელს ჯამში კი ჩაყოფს, მისი პირთან მიტანა კი ეზარება."},"16":{"verse":16,"text":"ზარმაცს თავისი თავი უდრო ბრძენი ჰგონია, ვიდრე შვიდი კაცი, გონივრული პასუხის გამცემი."},"17":{"verse":17,"text":"რაღა ძაღლის ყურებში ჩაფრენილი კაცი და რაღა სხვის კამათში ჩარეული."},"18":{"verse":18,"text":"რაღა ცეცხლის, ისრების და სიკვდილის მსროლელი ოინბაზი,"},"19":{"verse":19,"text":"და რაღა კაცი, რომელიც ატყუებს თავის თვისტომს და ეუბნება, გეხუმრებიო."},"20":{"verse":20,"text":"სადაც შეშა არ არის, ცეცხლი ჩაქრება; სადაც ენატანია არ არის, შუღლს ბოლო ეღება."},"21":{"verse":21,"text":"ნახშირი ნაკვერჩხლისთვის არის, შეშა - ცეცხლისთვის, შარიანი კაცი კი - შუღლის გამჩაღებლად."},"22":{"verse":22,"text":"ენატანიას სიტყვები ნუგბარი საჭმელივითაა და მუცლის წიაღამდე აღწევს."},"23":{"verse":23,"text":"რაღა თიხის ჭურჭელზე გადაკრული ხინჯიანი ვერცხლი და რაღა ლაქარდიანი ენა და ბოროტი გული."},"24":{"verse":24,"text":"მოძულე კაცი პირით მაქციობს და გულში მზაკვრობა უდევს."},"25":{"verse":25,"text":"ნუ ენდობი ხმის გამნაზებელს, რადგან მის გულში შვიდი სიბილწეა."},"26":{"verse":26,"text":"ვინც მტრობას სიცრუით ფარავს, თავის სიავეს საკრებულოში გამოაჩენს."},"27":{"verse":27,"text":"ორმოს გამთხრელი შიგ თვითონ ჩავარდება, ქვა მის მსროლელს დაუბრუნდება."},"28":{"verse":28,"text":"კაცის ცრუ ბაგე მისივე მტერია და ლაქარდიანი ენა საფრთხეს უმზადებს."}},"meta":{"connection":"kaOrth","book_number":240,"chapter_number":26,"previous_chapter":{"connection":"kaOrth","book_number":240,"chapter":25},"next_chapter":{"connection":"kaOrth","book_number":240,"chapter":27}}}