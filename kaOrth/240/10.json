{"chapter":{"1":{"verse":1,"text":"იგავნი სოლომონისა. ბრძენი შვილი მამას ახარებს და უგუნური შვილი დედის დარდია."},"2":{"verse":2,"text":"ბოროტეულის საგანძურებს სარგებელი არ მოაქვს, სიმართლე კი სიკვდილისგან იხსნის."},"3":{"verse":3,"text":"უფალი მართალის სულს არ დაამშევს, ხოლო ბოროტეულთა სიხარბეს უკუაგდებს."},"4":{"verse":4,"text":"ზარმაცი ხელი აღარიბებს, ხოლო გამრჯეთა ხელი ამდიდრებს."},"5":{"verse":5,"text":"ვინც ზაფხულში აგროვებს, გონიერი შვილია, ხოლო ვისაც სამკალში სძინავს, სამარცხვინო შვილია."},"6":{"verse":6,"text":"მართლის თავზე კურთხევაა, ხოლო ბოროტეულია პირი ძალადობით არის სავსე."},"7":{"verse":7,"text":"კურთხეულია მართლის მოსაგონარი, ხოლო ბოროტეულთა სახელი დალპება."},"8":{"verse":8,"text":"გულბრძენი მცნებებს მიიღებს, ხოლო ბაგებრიყვი დაიღუპება."},"9":{"verse":9,"text":"უმწიკვლოდ მოარული დარწმუნებით დადის, ხოლო თავისი გზების გამამრუდებელი ნამხილები იქნება."},"10":{"verse":10,"text":"თვალის ჩამკვრელი მწუხარებას იწვევს, ბაგებრიყვი კი დაიღუპება."},"11":{"verse":11,"text":"მართლის პირი სიცოცხლის წყაროა, ბოროტეუღთა პირი კი ძალადობით არის სავსე."},"12":{"verse":12,"text":"სიძულვილი შუღლის აღმძვრელია, სიყვარული კი ყველა ცოდვას ფარავს."},"13":{"verse":13,"text":"გონიერის ბაგეებში სიბრძნე იპოვება, ჭკუათხელის ზურგზე კი ჯოხი."},"14":{"verse":14,"text":"ბრძენკაცები ცოდნას იუნჯებენ, ბრიყვის პირი კი ახლოა დაღუპვასთან."},"15":{"verse":15,"text":"მდიდრის ქონება მისი ციხე-ქალაქია, ხოლო ღარიბთა დამღუპველი - მათი სიღატაკე."},"16":{"verse":16,"text":"მართლის შრომა სასიცოცხლოდ არის, ხოლო ბოროტეულთა მონახვეჭი ცოდვაა."},"17":{"verse":17,"text":"შეგონების დამმარხველი სიცოცხლის გზას ადგას, დარიგების უკუმგდებელი გზააბნეული დაეხეტება."},"18":{"verse":18,"text":"სიძულვილის დამფარველს ცრუ ბაგეები აქვს, ჭორის გამავრცელებელი კი სულელია."},"19":{"verse":19,"text":"ბევრი ლაპარაკისას ცოდვა აუცდენელია, საკუთარი ბაგეების ამლაგმავი გონიერია."},"20":{"verse":20,"text":"მართლის ენა რჩეული ვერცხლია, ბოროტეულთა გული კი ნამცეცის ოდენაა."},"21":{"verse":21,"text":"მართლის ბაგენი მრავალს მწყემსავენ, ბრიყვები კი თავიანთი უჭკუობით იხოცებიან."},"22":{"verse":22,"text":"უფლის კურთხევაა, რომ ამდიდრებს და მწუხარება არ ეწევა მას."},"23":{"verse":23,"text":"უგუნურის ხალისი ავის ქმნაშია, ხოლო გონიერი კაცისა - სიბრძნეში."},"24":{"verse":24,"text":"რაც ბოროტეულს აშინებს, სწორედ ის შეემთხვევა, მართალს კი სასურველი მიეცემა."},"25":{"verse":25,"text":"როცა გაივლის ქარიშხალი, აღარც ბოროტეულია, მართალი კი დაფუძნებულია სამარადისოდ."},"26":{"verse":26,"text":"რაც ძმარია კბილთათვის და კვამლი თვალთათვის, იგივეა ზანტი კაცი თავისი მიმავლინებლისთვის."},"27":{"verse":27,"text":"უფლის მოშიშება ახანგრძლივებს დღეებს, ხოლო ბოროტეულთა წლები შემოკლდება."},"28":{"verse":28,"text":"მართალთა სასოება სიხარულია, ბოროტეულთა იმედი კი დაიღუპება."},"29":{"verse":29,"text":"უფლის გზა სიმტკიცეა უმწიკვლოსთვის და დაღუპვაა ბოროტმოქმედთათვის."},"30":{"verse":30,"text":"მართალი არასდროს წაბორძიკდება, ბოროტეულნი კი ვერ დაივანებენ ქვეყანაზე."},"31":{"verse":31,"text":"მართლის პირი სიბრძნეს აღმოაცენებს, ღალატიანი ენა კი მოიკვეთება."},"32":{"verse":32,"text":"მართლის ბაგენი მადლს აუწყებენ, ბოროტეულთა პირი კი - ღალატს."}},"meta":{"connection":"kaOrth","book_number":240,"chapter_number":10,"previous_chapter":{"connection":"kaOrth","book_number":240,"chapter":9},"next_chapter":{"connection":"kaOrth","book_number":240,"chapter":11}}}