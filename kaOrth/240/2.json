{"chapter":{"1":{"verse":1,"text":"შვილო, რომ მიიღებდე ჩემს სიტყვებს და ჩემს მცნებებს დაიცავდე,"},"2":{"verse":2,"text":"ყური რომ გქონდეს სიბრძნისაკენ მიპყრობილი და გული გონიერებისკენ გეწეოდეს,"},"3":{"verse":3,"text":"რომ მოუწოდებდე ჭკუას და გონებას გააღვიძებდე."},"4":{"verse":4,"text":"რომ ვერცხლივით მისი შოვნის წადილი გქონდეს და განძივით დაუწყებდე ძებნას."},"5":{"verse":5,"text":"მაშინ შეიგნებ უფლის შიშს და მოიპოვებ ღვთისმშემეცნებას."},"6":{"verse":6,"text":"რადგან უფალი იძლევა სიბრძნეს და მის ბაგეთაგან არის ცოდნა და შეგნება,"},"7":{"verse":7,"text":"მასთან არის მართალთა შეწევნა, ის არის ფარი უმწიკვლოთათვის,"},"8":{"verse":8,"text":"იცავს სამართლის გზებს და მადლიანთა სავალს იფარავს."},"9":{"verse":9,"text":"მაშინ მიხვდები, რა არის სთმართლე, სამართალი და სამართლიანობა - ყოველი კეთილი საქმე."},"10":{"verse":10,"text":"თუ სიბრძნე შევიდა შენს გულში და ცოდნა ეტკბო შენს სულს,"},"11":{"verse":11,"text":"გონიერება დაგიფარავს და შეგნება დაგიცავს,"},"12":{"verse":12,"text":"რომ გიხსნას ბოროტების გზიდან, თვალთმაქცი კაცისაგან,"},"13":{"verse":13,"text":"სწორი გზის დამტოვებელთაგან, ბნელი გზით მოარულთაგან,"},"14":{"verse":14,"text":"ბოროტი საქმით მოხარულთაგან, რომლებიც ბოროტი თვალთმაქცობით ხარობენ,"},"15":{"verse":15,"text":"რომელთა სავალი მრუდია და საქციელი უკუღმართია,"},"16":{"verse":16,"text":"რომ გიხსნას უცხო ქალისაგან, უცხოთესლისგან, მისი ლაქარდიანი ენისაგან,"},"17":{"verse":17,"text":"რომელმაც სიყრმის მეგობარი მიატოვა და ღვთის აღთქმა დაივიწყა,"},"18":{"verse":18,"text":"რადგან მისი სახლის წიაღ სიკვდილია, მისი ნაბიჯები აჩრდილებისკენ არის მიმართული."},"19":{"verse":19,"text":"იქ შემსვლელთაგან უკან ვერავინ ბრუნდება, სიცოცხლის გზებს კვლავ ვეღარ დაადგება."},"20":{"verse":20,"text":"რომ დადიოდე კეთილი გზით და მართალთა ბილიკებს არ გადაუხვიო,"},"21":{"verse":21,"text":"რადგან ალალმართლები უნდა გამკვიდრდნენ ქვეყნად და უმწიკვლონი უნდა გადარჩნენ."},"22":{"verse":22,"text":"ურჯულოები ქვეყნიდან მოიკვეთებიან და მზაკვარნი აღმოიფხვრებიან მისგან."}},"meta":{"connection":"kaOrth","book_number":240,"chapter_number":2,"previous_chapter":{"connection":"kaOrth","book_number":240,"chapter":1},"next_chapter":{"connection":"kaOrth","book_number":240,"chapter":3}}}