{"chapter":{"1":{"verse":1,"text":"ვისაც წვრთნა უყვარს, ცოდნაც უყვარს, ვისაც მხილება ეჯავრება, ბრიყვია."},"2":{"verse":2,"text":"კეთილი კაცი უფლისგან მადლს შეიძენს, ავისმზრახველს კი შეაჩვენებს."},"3":{"verse":3,"text":"კაცი სიბოროტით ვერ განმტკიცდება, მართალთა ფესვი კი შეურყეველია."},"4":{"verse":4,"text":"ღირსეული დედაკაცი ქმრის გვირგვინია, შემარცხვენელი კი მისი ძვლების გამომშრობელია."},"5":{"verse":5,"text":"მართალთა ზრახვები სამართლისაკენაა, ბოროტეულთა ფიქრები კი სიცრუეა."},"6":{"verse":6,"text":"ბოროტეულთა სიტყვები სისხლისღვრას ამზადებს, ხოლო გულწრფელებს კი მათი ბაგეები გადაარჩენს."},"7":{"verse":7,"text":"ბოროტეულნი დაემხობიან და გაქრებიან, მართალთა სახლი კი მტკიცედ დგას."},"8":{"verse":8,"text":"კაცს თავისი ჭკუის მიხედვით აქებენ, გულუკუღმართი კი შეძულებულია;"},"9":{"verse":9,"text":"ათვალწუნებული, მაგრამ მსახურიანი კაცი სჯობს თავმომწონეს, მაგრამ ულუკმაპუროს."},"10":{"verse":10,"text":"მართალი ზრუნავს თავისი პირუტყვის სიცოცხლეზე, ბოროტეულთა გული კი სასტიკია."},"11":{"verse":11,"text":"თავისი მიწის მუშაკი პურით გაძღება, ჭკუათხელი კი ამაოთა მდევნელია."},"12":{"verse":12,"text":"ბოროტეული უკეთურთა ნადავლს ეხარბება, მართალთა ფესვი კი გაიხარებს."},"13":{"verse":13,"text":"ცოდვილი ბაგეებით უკეთური მახეში ებმება, მართალი კი თავს აღწევს გასაჭირს."},"14":{"verse":14,"text":"კაცი თავისი პირის ნაყოფით კეთილად დანაყრდება, თავისი ხელის საზღაური ადამიანს უკან უბრუნდება."},"15":{"verse":15,"text":"ბრიყვს თავისი გზა სწორედ ეჩვენება, ბრძენი კი რჩევის გამგონეა."},"16":{"verse":16,"text":"ბრიყვი წამში ამხელს თავის გაბრაზებას, გონიერი კი მალავს წყენას."},"17":{"verse":17,"text":"ჭეშმარიტების მაუწყებელი თავის სიწრფელეს აცხადებს, ცრუმოწმე კი - თავის სიყალბეს."},"18":{"verse":18,"text":"გესლიანი ენა მახვილივით ჩხვლეტს, ბრძენკაცის ენა კი მკურნალია."},"19":{"verse":19,"text":"მართალი ბაგე სამარადისოდ რჩება, მატყუარა ენა კი - წამიერია."},"20":{"verse":20,"text":"ავისმზრახველთ გულში სიცრუე აქვთ, მშვიდობისმყოფელთ კი - სიხარული."},"21":{"verse":21,"text":"არანაირი ზიანი არ შეემთხვევა მართალს, ხოლო ბოროტეულნი ჭირით არიან სავსე."},"22":{"verse":22,"text":"ცრუ ბაგეები სიბილწეა უფლის წინაშე, ჭეშმარიტების მოქმედნი კი სათნონი არიან მისთვის."},"23":{"verse":23,"text":"საზრიანი კაცი ცოდნას მალავს, უმეცართა გული კი სისულელეს როშავს."},"24":{"verse":24,"text":"გამრჯეთა ხელი იხელმწიფებს, უდები კი მოხარკედ იქცევა."},"25":{"verse":25,"text":"სადარდებელი კაცის გულს აღონებს, კეთილი სიტყვა კი ახალისებს."},"26":{"verse":26,"text":"მართალი გადაურჩება თავის გასაჭირს, ხოლო ბოროტეულთ მათივე გზა დაღუპავს."},"27":{"verse":27,"text":"უდები კაცი საგზალს არ იმზადებს, კაცის სიბეჯითე კი ძვირფასი განძია."},"28":{"verse":28,"text":"სიმართლის გზაზე სიცოცხლეა და მისი სავალი უკვდავებაა."}},"meta":{"connection":"kaOrth","book_number":240,"chapter_number":12,"previous_chapter":{"connection":"kaOrth","book_number":240,"chapter":11},"next_chapter":{"connection":"kaOrth","book_number":240,"chapter":13}}}