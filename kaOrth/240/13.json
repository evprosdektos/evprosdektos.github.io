{"chapter":{"1":{"verse":1,"text":"ბრძენს შეგონება უყვარს, ღვთისმგმობელი კი მხილებას ყურს არ უგდებს."},"2":{"verse":2,"text":"კაცი თავის ნათქვამისამებრ იგემებს სიკეთეს, მოღალატეთა სული კი - ბოროტებას."},"3":{"verse":3,"text":"პირმარხული კაცი თავს გადაირჩენს, ბაგემორღვეულს კი დაღუპვა მოელის."},"4":{"verse":4,"text":"ზარმაცის სული მოწყურებულია, მაგრამ არაფერი აქვს; მუყაითნი კი დანაყრდებიან."},"5":{"verse":5,"text":"მართალს ფუჭი სიტყვა ეჯავრება, ბოროტეული კი უნამუსოდ იქცევა და თავს ირცხვენს."},"6":{"verse":6,"text":"სიმართლე იფარავს უმწიკვლო გზით მავალს, ცოდვილს კი სიბოროტე ღუპავს."},"7":{"verse":7,"text":"ზოგიერთს თავი მდიდრად მოაქვს, მაგრამ არაფერი აბადია; სხვას ღარიბად მოაქვს თავი, მაგრამ დიდძალი დოვლათი აქვს."},"8":{"verse":8,"text":"კაცი თავის სიცოცხლეს თავისი ქონებით გამოისყიდის, უპოვარს კი არ ესმის შეგონება."},"9":{"verse":9,"text":"მართალთა ნათელი მხიარულობს, ბოროტეულთა ლამპარი კი ქრება."},"10":{"verse":10,"text":"მხოლოდ ამპარტავნობა წარმოშობს შუღლს, მოთათბირეებთან კი სიბრძნეა."},"11":{"verse":11,"text":"ქარით მოტანილი სიმდიდრე ცოტავდება, ხელით შემგროვებელი კი აბევრებს."},"12":{"verse":12,"text":"ხანგრძლივი მოლოდინი გულს ასნეულებს, სიცოცხლის ხე კი ამხდარი ოცნებაა."},"13":{"verse":13,"text":"ვინც სიტყვას არაფრად აგდებს, დაზარალდება; მცნების მოშიში კი სამაგიეროს მიიღებს."},"14":{"verse":14,"text":"ბრძენის დარიგება სიცოცხლის წყაროა, სიკვდილის მახის ამრიდებელი."},"15":{"verse":15,"text":"კეთილი გონება წყალობის მომცემია, მოღალატეთა ხვედრი კი - სასტიკი."},"16":{"verse":16,"text":"ყველა საზრიანი გონივრულად იქცევა, ბრიყვი კი ემეცრებას ამხელს."},"17":{"verse":17,"text":"ბოროტეულის მაცნე ჭირში ჩავარდება, ხოლო ჭეშმარიტ მახარობელს განკურნება მოაქვს."},"18":{"verse":18,"text":"დარიგების უკუმგდებელს სიღარიბე და სირცხვილი ელის, შეგონების შემთვისებელი კი პატივში იქნება."},"19":{"verse":19,"text":"ასრულებული ნატვრა სულისთვის ტკბილია, ბრიყვთათვის კი ბოროტებისგან განრიდება საძულველია."},"20":{"verse":20,"text":"ბრძენკაცებთან მოსიარულე თავად დაბრძენდება, ბრიყვთა მეგობარი კი გაუბედურდება."},"21":{"verse":21,"text":"ცოდვილებს უბედურება თანა სდევს, ხოლო მართალთ სიკეთით გადახდებათ."},"22":{"verse":22,"text":"კეთილი კაცი შვილიშვილებს მემკვიდრეობას უტოვებს, ცოდვილის სიმდიდრე კი მართლისთვის ინახება."},"23":{"verse":23,"text":"ღარიბ-ღატაკის ხოდაბუნში უხვი საზრდოა, მაგრამ ზოგჯერ უსამართლობით იღუპება."},"24":{"verse":24,"text":"ვინც შვილისთვის წკეპლას არ იმეტებს, მისი მტერია; ხოლო მოყვარული ჭკუას ასწავლის."},"25":{"verse":25,"text":"მართალი მხოლოდ დასანაყრებლად ჭამს, ბოროტეულთა სტომაქს კი მუდამ ეშიება."}},"meta":{"connection":"kaOrth","book_number":240,"chapter_number":13,"previous_chapter":{"connection":"kaOrth","book_number":240,"chapter":12},"next_chapter":{"connection":"kaOrth","book_number":240,"chapter":14}}}