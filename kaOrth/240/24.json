{"chapter":{"1":{"verse":1,"text":"ნუ გშურს ბოროტი ხალხისა და მათთან ყოფნას ნუ ინდომებ:"},"2":{"verse":2,"text":"რადგან ძალადობაზე ფიქრობს მათი გული და მათი ბაგენი ბოროტებაზე ლაპარაკობენ."},"3":{"verse":3,"text":"სიბრძნით შენდება სახლი და გონიერებით არის დაფუძნებული."},"4":{"verse":4,"text":"ცოდნის წყალობით ივსება ოთახები ყოველგვარი ძვირფასი და საუცხოო ქონებით."},"5":{"verse":5,"text":"ბრძენი ძალმოსილზე ძლიერია და მცოდნე კაცი ძალოვან კაცზე."},"6":{"verse":6,"text":"თავგზიანად წარმართე ბრძოლა და შველა მრავალი მრჩევლის წყალობით გექნება."},"7":{"verse":7,"text":"ბრიყვისთვის სიბრძნე მიუღწეველია, კარიბჭესთან პირს ვერ გახსნის."},"8":{"verse":8,"text":"ვინც ავს განიზრახავს, ბოროტმოქმედად იწოდება."},"9":{"verse":9,"text":"ბრიყვის ზრახვა ცოდვაა და ზნეწამხდარი სიბილწეა ხალხისთვის."},"10":{"verse":10,"text":"თუ გაჭირვების დროს დაუძლურდი, მცირე ყოფილა შენი ძალა."},"11":{"verse":11,"text":"იხსენი საკვდავად წაყვანილნი და დაიფარე დასახოცად განწირულნი."},"12":{"verse":12,"text":"თუ იტყვი, აბა, ჩვენ ეს არ ვიცოდით, განა გულთამხილავი ვერ მიხვდება? განა ამას შენი სულის მფარველი ვერ გაიგებს? განა კაცს თავისი საქმეთაებრ არ მიაგებს?"},"13":{"verse":13,"text":"ჭამე, შვილო, თაფლი, რადგან კარგია და გოლეულიც ეტკბილება შენს სასას."},"14":{"verse":14,"text":"ასევეა ცოდნა და სიბრძნე შენი სულისათვის: თუ იპოვი, მომავალი გექნება და შენი სასოება არ წარიკვეთება."},"15":{"verse":15,"text":"ნუ უსაფრდები ბოროტეული მართლის საცხოვრებელს და თავს ნუ ესხმი მის სადგომს;"},"16":{"verse":16,"text":"რადგან მართალი შვიდგზისაც რომ დაეცეს, წამოდგება, ბოროტეულნი კი უბედურებაში ჩაცვივდებიან."},"17":{"verse":17,"text":"ნუ ხარობ შენი მტრის დაცემით და მისი წაბორძიკებით ნუ ილხენს შენი გული,"},"18":{"verse":18,"text":"თორემ უფალი დაინახავს და ბოროტებად შერაცხავს, თავის რისხვას შენზე მოაქცევს."},"19":{"verse":19,"text":"უკეთურებს ნუ გაეჯიბრები და ბოროტეულთა ნუ მეგშურდება,"},"20":{"verse":20,"text":"რადგან უკეთურებას მომავალი არ უწერია, ბოროტეულთა ლამპარი ჩაქრება."},"21":{"verse":21,"text":"შვილო, უფლისა და მეფის გეშინოდეს და მეამბოხეთ ნუ გაეკარები,"},"22":{"verse":22,"text":"რადგან ანაზდად დაატყდება უბედურება და ვინ იცის, რას დაატეხს ერთი ან მეორე."},"23":{"verse":23,"text":"ესეც ბრძენკაცთა ნათქვამია: სამსჯავროზე მიკერძოება კარგი არ არისო."},"24":{"verse":24,"text":"ვინც ურჯულოს ეუბნება, მართალი ხარო, მას წყევლა-კრულვას შეუთვლის ერი და შეაჩვენებენ მას ხალხები."},"25":{"verse":25,"text":"მათი მამხილებელნი კი სათნოდ შეირაცხებიან და მათზე გადმოვა კეთილი კურთხევა."},"26":{"verse":26,"text":"ვინც სწორ პასუხს იძლევა, ის პირზე ჰკოცნის."},"27":{"verse":27,"text":"შენი საქმე გარეთ მოამზადე, ველზე გაასრულე იგი და ამის შემდეგ აიშენე სახლი."},"28":{"verse":28,"text":"შენი მახლობელის წინააღმდეგ ფუჭ მოწმედ ნუ გამოხვალ და ნუ იცრუებ შენი ბაგეებით."},"29":{"verse":29,"text":"ნუ იტყვი, როგორც მომექცა, ისე მოვექცევიო, თავისი საქმისაებრ მივაგებო."},"30":{"verse":30,"text":"გადავიარე ზარმაცი კაცის ყანა და ჭკუათხელი ადამიანის ვენახი;"},"31":{"verse":31,"text":"და, აჰა, ყოველივეს ეკალ-ბარდები მოდებოდა, მისი ნიადაგი ჯინჭრით დაფარულიყო და მისი ყორეც დანგრეულიყო."},"32":{"verse":32,"text":"როცა ეს ვნახე, ჩავფიქრდი, შევხედე და ჭკუა ვისწავლე:"},"33":{"verse":33,"text":"ცოტას იძინებ, ცოტას ჩასთვლემ, ცოტახანს თავქვეშ ხელებს შემოიწყობ დასასვენებლად,"},"34":{"verse":34,"text":"და შენი სიღარიბე მწირივით მოგადგება და შენი გაჭირვება - იარაღასხმული კაცივით."}},"meta":{"connection":"kaOrth","book_number":240,"chapter_number":24,"previous_chapter":{"connection":"kaOrth","book_number":240,"chapter":23},"next_chapter":{"connection":"kaOrth","book_number":240,"chapter":25}}}