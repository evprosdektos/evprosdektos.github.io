{"chapter":{"1":{"verse":1,"text":"ისმინეთ, შვილებო, მამის შეგონება! ყურადღებით იყავით, რომ ჭკუა ისწავლოთ."},"2":{"verse":2,"text":"რადგან სასიკეთო დარიგებას გაძლევთ; ჩემი რჯული არ მიატოვოთ."},"3":{"verse":3,"text":"რადგან მამაჩემის შვილი ვიყავი მეც, დედის ნებიერი და ნანინანატრი."},"4":{"verse":4,"text":"მასწავლიდა მამაჩემი და მეუბნებოდა: მიირქვას შენმა გულმა ჩემი სიტყვები, ჩემი მცნებები დაიმარხე და იცოცხლებო."},"5":{"verse":5,"text":"შეიძინე სიბრძნე, შეიძინე გონიერება, არ დაივიწყო, არ გადაუხვიო ჩემს ნათქვამ სიტყვებსო."},"6":{"verse":6,"text":"არ დააგდო და შეგინახავს; შეიყვარე და დაგიფარავსო."},"7":{"verse":7,"text":"მთავარი სიბრძნე სიბრძნის მოხვეჭაა, ყოველ მოსახვეჭელთაგან ცოდნა მოიხვეჭეო."},"8":{"verse":8,"text":"დააფასე იგი და აგამაღლებს; პატივს შეგმატებს, თუ გულში ჩაიკრავო."},"9":{"verse":9,"text":"ლამაზ გვირგვინს მოგცემს თავზე დასარქმელად, დიდების შარავანდს გიბოძებსო."},"10":{"verse":10,"text":"ისმინე, შეილო, მიიღე ჩემი ნათქვამი და გაგიგრძელდება სიცოცხლის წლები."},"11":{"verse":11,"text":"სიბრძნის გზა მიმისწავლებია შენთვის, სწორ ბილიკზე დამიყენებიხარ."},"12":{"verse":12,"text":"გაივლი, ნაბიჯი არ დაგიმოკლდება; გაიქცევი, არ წაიფორხილებ."},"13":{"verse":13,"text":"ჩაეჭიდე შეგონებას, ნუ დააგდებ; დაიმარხე იგი, რდგან ის არის შენი სიცოცხლე."},"14":{"verse":14,"text":"ბოროტეულთა კვალზე არ იარო, უკეთურთა გზას არ დაადგე."},"15":{"verse":15,"text":"ჩამოსცილდი, ნუ გაჰყვები; გვერდზე გადადექი და გაიარე."},"16":{"verse":16,"text":"რადგან არ ეძინებათ, თუ არ იბოროტეს; ძილი ეფრთხებათ, თუ არ შეაცდინეს ვინმე."},"17":{"verse":17,"text":"რადგან ბოროტეულის პურს ჭამენ და ძალადობის ღვინოსა სვამენ."},"18":{"verse":18,"text":"მართალთა გზა დილის ნათელივითაა: უფროდაუფრო ნათდება დღის დადგომამდე."},"19":{"verse":19,"text":"ბოროტეულთა გზა წყვდიადივითაა: არ იციან, სად წაიფორხილებენ."},"20":{"verse":20,"text":"შვილო, შეისმინე ჩემი სიტყვები, ჩემს ნათქვამს ყური მოაპყარი."},"21":{"verse":21,"text":"არ მიეფარონ შენს თვალს, გულის სიღრმეში დაიმარხე."},"22":{"verse":22,"text":"რადგან სიცოცხლეა მათი მპოვნელისთვის და ჯანმრთელობა,"},"23":{"verse":23,"text":"შეინახე გული ყოველ შესანახავზე მეტად, რადგან მასშია სიცოცხლის წყარო."},"24":{"verse":24,"text":"განიგდე ბაგიდან უკუღმართობა, ცბიერი სიტყვები მოიშორე."},"25":{"verse":25,"text":"პირდაპირ იცქირონ შენმა თვალებმა და შენი წამწამები გასწორდეს შენ პირდაპირ."},"26":{"verse":26,"text":"გამართე ნაბიჯები და მტკიცე იქნება შენი სავალი."},"27":{"verse":27,"text":"ნურც მარჯვნივ გადაუხვევ, ნურც მარცხნივ; ბოროტებას ფეხი მოარიდე."}},"meta":{"connection":"kaOrth","book_number":240,"chapter_number":4,"previous_chapter":{"connection":"kaOrth","book_number":240,"chapter":3},"next_chapter":{"connection":"kaOrth","book_number":240,"chapter":5}}}