{"chapter":{"1":{"verse":1,"text":"სიბრძნემ სახლი აიშენა, მისი შვიდი ბოძი გათალა."},"2":{"verse":2,"text":"დაკლა თავისი საკლავი, გააზავა თავისი ღვინო და გაშალა თავისი ტაბლა,"},"3":{"verse":3,"text":"გაგზავნა თავისი მხევლები, გადასძახა ქალაქის მაღლობებიდან:"},"4":{"verse":4,"text":"ბრიყვი ვინც არის, აქეთ მობრუნდეს! ჭკუათხელებს კი უთხრა:"},"5":{"verse":5,"text":"მოდით, დაპურდით ჩემი პურით და შესვით ჩემი განზავებული ღვინო."},"6":{"verse":6,"text":"მიატოვეთ სიბრიყვე და იცოცხლებთ, ჭკვიანური გზით იარეთ."},"7":{"verse":7,"text":"ღვთისგმობელის დამრიგებელი დამცირებას იხვეჭს, ბოროტეულის მამხილებელი - შეურაცხყოფას;"},"8":{"verse":8,"text":"ნუ ამხილებ ღვთისმგმობელს, თორემ შეგიძულებს; ამხილე ბრძენი და შეგიყვარებს;"},"9":{"verse":9,"text":"მიეცი დარიგება ბრძენს და კიდევ უფრო დაბრძენდება, ასწავლე მართალს და ცოდნას შეიმატებს."},"10":{"verse":10,"text":"უფლის შიში სიბრძნის სათავეა, სიწმინდეთა ცოდნა კი გონიერება."},"11":{"verse":11,"text":"რადგან ჩემით გამრავლდება შენი დღენი და მოგემატება სიცოცხლის წლები."},"12":{"verse":12,"text":"თუ ბრძენი ხარ, შენთვის ხარ ბრძენი, თუ ღვთისმგმობელი ხარ, შენვე აგებ პასუხს."},"13":{"verse":13,"text":"სულელი ქალი მყვირალაა, ბრიყვი და არაფრის მცოდნე;"},"14":{"verse":14,"text":"თავისი სახლის კართან ტახტზე ზის, ქალაქის მაღლობზე,"},"15":{"verse":15,"text":"რათა მოიწვიოს სწორი გზით მოარულნი;"},"16":{"verse":16,"text":"ბრიყვი ვინც არის, აქეთ მობრუნდეს! ჭკუათხელს იგი ეუბნება:"},"17":{"verse":17,"text":"ტკბილია მოპარული წყალი, გემრიელია გადამალული პური."},"18":{"verse":18,"text":"არ კი იცის, რომ იქ აჩრდილნი არიან, რომ მისი წვეულნი შავეთის უფსკრულებში იმყოფებიან."}},"meta":{"connection":"kaOrth","book_number":240,"chapter_number":9,"previous_chapter":{"connection":"kaOrth","book_number":240,"chapter":8},"next_chapter":{"connection":"kaOrth","book_number":240,"chapter":10}}}