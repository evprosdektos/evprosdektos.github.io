{"chapter":{"1":{"verse":1,"text":"მეფის გული წყლის ნაკადულებია უფლის ხელში: საითაც ინებებს, იქით მიუშვებს."},"2":{"verse":2,"text":"კაცის თვალში სწორია ყველა მისი გზა, ხოლო გულებს უფალი წონის."},"3":{"verse":3,"text":"სიმართლის და სამართლის ქმნა მსხვერპლზე უფრო სასურველია უფლისათვის."},"4":{"verse":4,"text":"ქედმაღლობა და დიდგულობა - ბოროტეულთა ლამპარი - ცოდვაა."},"5":{"verse":5,"text":"მუყაითის ზრახვები სიუხვეს აჩენს, ხოლო მოჩქარისა - სიდუხჭირეს."},"6":{"verse":6,"text":"სიცრუით მოხვეჭილი განძი წარმავალი ორთქლია და სიკვდილის ხაფანგი."},"7":{"verse":7,"text":"ბოროტეულთ მათივე ძალადობა წალეკავს, რადგან მათ არ სურთ სამართლის ქმნა."},"8":{"verse":8,"text":"ცრუ კაცის გზა უკუღმართია, ხოლო სუფთა კაცი წრფელად იქცევა."},"9":{"verse":9,"text":"სხვენის კუნჭულში ცხოვრება სჯობია ანჩხლ დედაკაცთან ერთ ჭერქვეშ ყოფნას."},"10":{"verse":10,"text":"ბოროტეულის სულს ავი სწადია; წყალობას ვერ ჰპოვებს მის თვალში მისი მახლობელი."},"11":{"verse":11,"text":"ზნეწამხდარის დასჯით ბრიყვი დაბრძმენდება, ბრძენი შეგონებით ცოდნას იხვეჭს."},"12":{"verse":12,"text":"ბოროტეულის სახლის მზირველი მართალი ბოროტეულთ გააუბედურებს."},"13":{"verse":13,"text":"ვინც ღატაკთა კვნესის წამყრუებელია თავადაც იყვირებს, მაგრამ არ იქნება შეწყნარებული."},"14":{"verse":14,"text":"ფარული ძღვენი წყრომას აცხრობს და უბეში ქრთამი - ძლიერ მრისხანებას."},"15":{"verse":15,"text":"სამართლის ქმნა მართლისათვის სიხარულია, ბოროტმოქმედთათვის - შიში."},"16":{"verse":16,"text":"გონიერების გზა-კვალს აცდენილი კაცი სულთა კრებულში თუ მოისვენებს."},"17":{"verse":17,"text":"ლხინის მოყვარული კაცი გაღატაკდება; ღვინისა და ნელსაცხებლის მოყვარული ვერ გამდიდრდება."},"18":{"verse":18,"text":"მართლის გამოსასყიდი ბოროტეული იქნება, გულწრფელთა კი - მზაკვარი."},"19":{"verse":19,"text":"უბედურ ქვეყანაში ცხოვრება სჯობია ანჩხლ და ბრაზიან ცოლთან ყოფნას."},"20":{"verse":20,"text":"ძვირფასი განძი და ნელსაცხებელია ბრძენის სამყოფელში, ბრიყვი კაცი კი აჩანაგებს მათ."},"21":{"verse":21,"text":"სიმართლისა და მადლის მიმდევარი სიცოცხლეს, სიმართლეს და დიდებას ჰპოვებს."},"22":{"verse":22,"text":"დევ-გმირთა ქალაქზე აღდგება ბრძენკაცი და დაამხობს საიმედო სიმაგრეს."},"23":{"verse":23,"text":"საკუთარი პირისა და ენის დამცველი თავს გაჭირვებისგან იცავს."},"24":{"verse":24,"text":"ამპარტავანი, მედიდური, ზნეწამხდარი მისი სახელია, ვინც მედიდური მძვინვარებით იქცევა."},"25":{"verse":25,"text":"ზარმაცს შიმშილი მოკლავს, რადგან მის ხელებს არა სურთ შრომა."},"26":{"verse":26,"text":"იგი სულ მუდამ გაჭირვებაშია, ხოლო მართალი ხელგაშლილად გასცემს."},"27":{"verse":27,"text":"ბოროტეულთა მსხვერპლი სიბილწეა, მით უფრო, როცა მზაკვრობით სწირავენ."},"28":{"verse":28,"text":"ცრუმოწმე დაიღუპება. თავისი ყურით გამგონე კაცი კი მუდამ ილაპარაკებს."},"29":{"verse":29,"text":"ბოროტეული კაცი ამპარტავნულ სახეს იღებს, წრფელმა კი იცის თავისი გზა."},"30":{"verse":30,"text":"არ არსებობს სიბრძნე, არ არსებობს ცოდნა, არ არსებობს რჩევა უფლის პირისპირ."},"31":{"verse":31,"text":"ცხენი გამზადებულია ბრძოლის დღისათვის, მაგრამ შველა უფლისგან არის."}},"meta":{"connection":"kaOrth","book_number":240,"chapter_number":21,"previous_chapter":{"connection":"kaOrth","book_number":240,"chapter":20},"next_chapter":{"connection":"kaOrth","book_number":240,"chapter":22}}}