{"chapter":{"1":{"verse":1,"text":"ერთი ლუკმა ხმელი პური სიმშვიდეში უკეთესია, ვიდრე საკლავით სავსე სახლი უთანხმოებაში."},"2":{"verse":2,"text":"გონიერი მონა სამარცხვინო შვილზე იხელმწიფებს და ძმებს შორის წილს დაიმკვიდრებს."},"3":{"verse":3,"text":"ბრძმედი ვერცხლისთვის არის, ქურა - ოქროსთვის, ხოლო გულების გამომწრთობი უფალია."},"4":{"verse":4,"text":"ბოროტი კაცი ავ ბაგეებს უსმენს, ცრუ კაცი უკეთურ ენას უგდებს ყურს."},"5":{"verse":5,"text":"ვინც საპყარს დასცინის, მის შემოქმედს შეურაცხყოფს; ვინც უბედურებაზე იცინის, სასჯელს ვერ გადაურჩება."},"6":{"verse":6,"text":"მოხუცთა გვირგვინი შვილთა შვილებია, შვილთა დიდება კი მათი მამებია."},"7":{"verse":7,"text":"უგვანს არ მოსდევს რჩეული სიტყვები, როგორც კეთილშობილს ყალბი სიტყვები."},"8":{"verse":8,"text":"ჯადოსნური თვალია ქრთამი მისი გამღების თვალში; საითაც არ უნდა მიბრუნდეს, წარმატება ექნება."},"9":{"verse":9,"text":"დანაშაულის დამვიწყებელი სიყვარულის მძებნელია, ამბის შემხსენებელი კი მეგობარს იშორებს."},"10":{"verse":10,"text":"გონიერზე დატუქსვა უფრო სჭრის, ვიდრე უმეცარზე ასი დარტყმა."},"11":{"verse":11,"text":"უკეთური მხოლოდ შფოთს დაეძებს, ამიტომ მის წინააღმდეგ სასტიკი ანგელოზი გაიგზავნება."},"12":{"verse":12,"text":"უმჯობესია კაცს ბელებწაგვრილი დათვი შეეჩეხოს, ვინემ სულელი თავისი სიბრიყვით."},"13":{"verse":13,"text":"სიკეთის წილ ბოროტის მიმგებს სახლში უბედურება არ გამოელევა."},"14":{"verse":14,"text":"დავის დასაწყისი გაშვებული წყალია: ვიდრე არ აფეთქებულა, შეწყვიტე ცილობა."},"15":{"verse":15,"text":"ბოროტეულის გამამართლებელი და მართლის გამამტყუნებელი - ორთავე სიბილწეა უფლის წინაშე."},"16":{"verse":16,"text":"ამ ფულს რა უნდა უმეცრის ხელში? სიბრძნის შესაძენად ხომ ჭკუა არა აქვს?"},"17":{"verse":17,"text":"მეგობარი მუდამ მოყვარულია და ძმა გაჭირვებისთვის იბადება."},"18":{"verse":18,"text":"უჭკუო კაცი პირობას დებს და თავის თვისტომს თავდებად უდგება."},"19":{"verse":19,"text":"ცოდვის მოყვარულს შუღლი უყვარს, ხოლო საკუთარი კარის მაღლა ამწევი დაღუპვას ეძებს."},"20":{"verse":20,"text":"გულღრძო კაცი სიკეთეს ჰპოვებს, ორპირი კაცი უბედურებაში ჩავარდება."},"21":{"verse":21,"text":"ბრიყვი შვილი მშობლის სადარდებელია და ვერც უკუღმართის მამა გაიხარებს."},"22":{"verse":22,"text":"მხიარული გული ჯანმრთელობაა, მწუხარე სული კი ძვლებს ფიტავს."},"23":{"verse":23,"text":"ბოროტეული ქრთამს უბიდან იღებს, რათა სამარილის გზები გაამრუდოს."},"24":{"verse":24,"text":"გონიერი კაცი სიბრძნის პირისპირ დგას, ბრიყვის თვალები კი ქვეყნის ბოლოს აწყდება."},"25":{"verse":25,"text":"ბრიყვი შვილი მამის დარდია და დედის ნაღველი."},"26":{"verse":26,"text":"არ არის კარგი ალალმართლის დასჯა და კეთილშობილთა ცემა სიმართლისთვის."},"27":{"verse":27,"text":"მცოდნე კაცი სიტყვაძუნწია და გონების კაცი დიდსულოვანია."},"28":{"verse":28,"text":"მდუმარე სულელიც კი ბრძნად ითვლება, ხოლო პირმოკუმული - ჭკვიანად."}},"meta":{"connection":"kaOrth","book_number":240,"chapter_number":17,"previous_chapter":{"connection":"kaOrth","book_number":240,"chapter":16},"next_chapter":{"connection":"kaOrth","book_number":240,"chapter":18}}}