{"chapter":{"1":{"verse":1,"text":"გუნდის ლოტბარს, დავითის საგალობელი. უფალო, შენი სიძლიერით იხარებს მეფე და შენი შველით მოილხენს მეტად."},"2":{"verse":2,"text":"შენ შეუსრულე მას გულის ნატვრა და სათხოვარი მისთა ბაგეთა არ უკუაგდე. სელა."},"3":{"verse":3,"text":"რადგან წინ შეაგებე კეთილი კურთხევანი, თავზე დაადგი გვირგვინი წმინდა ოქროსი."},"4":{"verse":4,"text":"სიცოცხლე გთხოვა და მიეცი მას, დღეგრძელობა უკუნითი უკუნისამდე."},"5":{"verse":5,"text":"დიდია ღირსება მისი შენი შემწეობით, დიდება და დიდმშვენიერება მიანიჭე მას."},"6":{"verse":6,"text":"შენ უბოძე მას კურთხევანი სამარადჟამოდ, ალხინე იგი სიხარულით შენ წინაშე."},"7":{"verse":7,"text":"რადგანაც მეფე მინდობილი არის უფალზე და ზეციერის მოწყალებით არ დაეცემა."},"8":{"verse":8,"text":"შენი ხელი მისწვდება ყველა მტერს შენსას, მარჯვენა გაანადგურებს შენს მოძულეებს."},"9":{"verse":9,"text":"ცეცხლოვან თონეს დაამსგავსებ მათ შენი რისხვის ჟამს; უფალი თავისი რისხვით დასწვავს, ხოლო ცეცხლი შთანთქავს მათ."},"10":{"verse":10,"text":"შენ მათ ნაშიერს წარხოც ქვეყნიდან და მათ მოდგმას ძეთაგან კაცთა."},"11":{"verse":11,"text":"რადგან სიავე განიზრახეს შენ წინააღმდეგ, ბოროტს ზრახვიდნენ და ვერ შეიძლეს,"},"12":{"verse":12,"text":"ვინაიდან შენ უკუშეაქცევ მათ, შენს მშვილდს მიმართავ მათი სახისაკენ."},"13":{"verse":13,"text":"ამაღლდი შენი ძალით, უფალო; ჩვენ ვუმღერებთ და ვუგალობებთ შენს ძლიერებას."}},"meta":{"connection":"kaOrth","book_number":230,"chapter_number":20,"previous_chapter":{"connection":"kaOrth","book_number":230,"chapter":19},"next_chapter":{"connection":"kaOrth","book_number":230,"chapter":21}}}