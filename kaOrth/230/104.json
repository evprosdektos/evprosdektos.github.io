{"chapter":{"1":{"verse":1,"text":"ადიდეთ უფალი, მოუხმეთ მის სახელს, აუწყეთ ხალხებს საქმენი მისნი."},"2":{"verse":2,"text":"აქეთ იგი, უგალობეთ მას, ილაპარაკეთ ყველა მის სასწაულზე."},"3":{"verse":3,"text":"განდიდდით მისი წმიდა სახელით, გამხიარულდეს გული უფლის მაძიებელთა."},"4":{"verse":4,"text":"ეძიეთ უფალი და ძლიერება მისი, ეძიეთ პირი მისი მარადის."},"5":{"verse":5,"text":"გაიხსენეთ მისი ნამოქმედარი სასწაულები, საოცრებანი და სამართალნი მისთა ბაგეთა."},"6":{"verse":6,"text":"შთამომავალო აბრაამისა, მისი მორჩილისა, ძენო იაკობისა, რჩეულნო მისნო."},"7":{"verse":7,"text":"ის არის უფალი ღმერთი ჩვენი, მთელ ქვეყნიერებაზეა სამართალნი მისნი."},"8":{"verse":8,"text":"ახსოვს მარადის აღთქმა თავისი, სიტყვა, რომ დაადგინა ათას თაობამდე,"},"9":{"verse":9,"text":"რომელიც დაუდო აბრაამს, და თავისი ფიცი ისაკთან."},"10":{"verse":10,"text":"დაუდგინა იაკობს იგი წესად და ისრაელს - სამარადჟამო აღთქმად."},"11":{"verse":11,"text":"უთხრა: შენ მოგცემ ქანაანის ქვეყანას წილად თქვენი მემკვიდრეობისა."},"12":{"verse":12,"text":"როცა ისინი თითზე ჩამოსათვლელნი იყვნენ, ცოტანი შეხიზნულები იქ,"},"13":{"verse":13,"text":"იარებოდნენ ერთი ხალხიდან მეორესთან, სამეფოდან - სხვა ერთან."},"14":{"verse":14,"text":"არავის ანებებდა მათს დაჩაგვრას და ამუნათებდა მათთვის მეფეებს:"},"15":{"verse":15,"text":"არ შეეხოთ ჩემს ცხებულებს და ჩემს წინასწარმეტყველებს არ უბოროტოთ."},"16":{"verse":16,"text":"და მოუხმო შიმშილს დედამიწაზე და ყოველი სახსარი პურისა შემუსრა."},"17":{"verse":17,"text":"გაგზავნა მათ წინ კაცი; მონად გაიყიდა იოსები."},"18":{"verse":18,"text":"გატანჯეს ბორკილებით ფეხნი მისნი, რკინა მისწვდა მის სულს."},"19":{"verse":19,"text":"ვიდრე ასრულდებოდა ნათქვამი მისი, უფლის სიტყვამ გამობრძმედა იგი."},"20":{"verse":20,"text":"გაგზავნა მეფემ და გაათავისუფლა იგი - გამგებელი ხალხებისა - და გამოიხსნა იგი."},"21":{"verse":21,"text":"დააყენა თავისი სახლის ბატონად და გამგებელად მთელი თავისი მონაგარისა."},"22":{"verse":22,"text":"რათა მოქცეოდა მის თავადებს თავისი სურვილისამებრ და განებრძნო მოხუცებულნი მისნი."},"23":{"verse":23,"text":"და მოვიდა ისრაელი ეგვიპტეში, და გადასახლდა იაკობი ქამის ქვეყანაში."},"24":{"verse":24,"text":"და გაამრავლა ღმერთმა, მისი ხალხი ფრიად და გააძლიერა მის მტრებზე მეტად."},"25":{"verse":25,"text":"შეცვალა მათი გული მისი ხალხის შესაძულებლად, მის მორჩილთა მიმართ სივერაგის განსაზრახველად."},"26":{"verse":26,"text":"გაგზავნა მოსე, მსახური თვისი, აარონი, რომელიც ამოირჩია."},"27":{"verse":27,"text":"დაამკვიდრეს მათში სიტყვები მისი სასწაულებისა, და საოცრებანი ქამის ქვეყანაში."},"28":{"verse":28,"text":"მიავლინა წყვდიადი და დააბნელა, და არ გაურჩებულან მის სიტყვაზე,"},"29":{"verse":29,"text":"გადააქცია მათი წყლები სისხლად და დახოცა მათი თევზები."},"30":{"verse":30,"text":"აავსო მათი ქვეყანა ბაყაყებით, მეფეთა პალატებიც კი."},"31":{"verse":31,"text":"თქვა და მოვიდნენ მწერები, ტილი მთელ მათ საზღვრებში."},"32":{"verse":32,"text":"წვიმის მაგიერ სეტყვა წარმოუგზავნა მათ, ალმოდებული ცეცხლი - მათ ქვეყანას."},"33":{"verse":33,"text":"მოსრა ვაზი მათი და ლეღვი მათი და დალეწა ხეები მათ საზღვრებში."},"34":{"verse":34,"text":"თქვა და მოვიდა კალია და მგრაგნელი აურაცხელი,"},"35":{"verse":35,"text":"და გადაჭიმეს მთელი ბალახი მათ ქვეყანაში, და გადაჭიმეს მთელი ნაყოფი მათი მიწისა."},"36":{"verse":36,"text":"და მოსრა ყოველი პირმშო მათ ქვეყანაში, დასაბამი მთელი მათი ძალისა."},"37":{"verse":37,"text":"და გამოიყვანა ისინი ვერცხლით და ოქროთი, და მათ ტომებში არავინ იყო უძლური."},"38":{"verse":38,"text":"გაუხარდა ეგვიპტეს მათი გამოსვლა, რადგან თავს დაატყდათ მათ შიში."},"39":{"verse":39,"text":"გადააფარა ღრუბელი საფრად და ცეცხლი - ღამის გასანათებლად."},"40":{"verse":40,"text":"ითხოვეს და გაუგზავნა მწყერი და ზეციური პურით გააძღო ისინი."},"41":{"verse":41,"text":"გაკვეთა კლდე და გადმოდინდა წყალი, წავიდა უდაბნოში მდინარედ."},"42":{"verse":42,"text":"რადგან გაიხსენა თავისი წმიდა სიტყვა თავისი მორჩილის აბრაამის მიმართ."},"43":{"verse":43,"text":"გამოიყვანა თავისი ხალხი სიხარულით, რჩეულნი თვისნი ზარ-ზეიმით."},"44":{"verse":44,"text":"მისცა მათ წარმართთა ქვეყნები და ნაჯაფი ერებისა დაიმკვიდრეს მათ."},"45":{"verse":45,"text":"რათა დაიცვან წესები მისი და მის კანონებს გაუფრთხილდნენ. ადიდეთ უფალი!"}},"meta":{"connection":"kaOrth","book_number":230,"chapter_number":104,"previous_chapter":{"connection":"kaOrth","book_number":230,"chapter":103},"next_chapter":{"connection":"kaOrth","book_number":230,"chapter":105}}}