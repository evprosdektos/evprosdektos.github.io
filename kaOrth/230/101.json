{"chapter":{"1":{"verse":1,"text":"ლოცვა გლახაკისა, ოდეს იტანჯება და უფლის წინაშე გადმოღვრის თავის გულისნადებს. უფალო, ისმინე ჩემი ლოცვა და ჩემი ღაღადისი შენთან მოვიდეს."},"2":{"verse":2,"text":"ნუ დაფარავ შენს სახეს ჩემგან, ჩემი გაჭირვების ჟამს მომაპყარ ყური; რომელ დღესაც მოგიხმობ, მსწრაფლ მიპასუხე."},"3":{"verse":3,"text":"რადგან გაქრნენ კვამლივით ჩემი დღეები და ჩემი ძვლები დაიბუგა, როგორც კოცონზე."},"4":{"verse":4,"text":"დაჭკნა ბალახივით და გახმა ჩემი გული, რადგან დამავიწყდა ჩემი პურის ჭამა."},"5":{"verse":5,"text":"ჩემი კვნესის ხმისაგან მიჰკვრია ჩემი ძვლები ჩემს ხორცს."},"6":{"verse":6,"text":"ვემსგავსე ვარხვსა უდაბნოსას, გავხდი ვითარცა ბუკიოტი ნანაგრევებში."},"7":{"verse":7,"text":"უძილო ვიქმენ და ვზივარ, ვითარცა ეული ჩიტი სახურავზე."},"8":{"verse":8,"text":"ყოველდღე მლანძღავენ ჩემი მტრები, ჩემი განმქიქებელნი ჩემს სახელს საწყევრად აქცევენ."},"9":{"verse":9,"text":"რადგან ნაცარი პურივით ვჭამე და ჩემი სასმელი ცრემლით შევაზავე;"},"10":{"verse":10,"text":"შენი რისხვისა და გულისწყრომის გამო, რომ ამიყვანე და დამანარცხე."},"11":{"verse":11,"text":"ჩემი დღეები გადახრილი ჩრდილივითაა და მე ბალახივით ვხმები."},"12":{"verse":12,"text":"შენ კი უფალო, საუკუნოდ იარსებებ და შენი სახსენებელი თაობიდან თაობამდე იქნება."},"13":{"verse":13,"text":"შენ კი აღსდექ, შეიწყალე სიონი, რადგან ჟამია მისი შეწყალებისა, რადგან მოვიდა დრო."},"14":{"verse":14,"text":"რადგან ისურვეს შენმა მორჩილებმა მისი ქვები და მისი მტვერი ენანებათ."},"15":{"verse":15,"text":"შეეშინდებათ ხალხებს უფლის სახელისა და ყველა მეფეს ამქვეყნიერს - შენი დიდებისა."},"16":{"verse":16,"text":"რადგან აღაშენებს უფალი სიონს, გამოცხადდება თვისი ღირსებით."},"17":{"verse":17,"text":"მოხედავს ლოცვას გულმოდრეკილთა და არ დაამცირებს მათ ლოცვას."},"18":{"verse":18,"text":"დაიწერება ეს მომავალი თაობისათვის და ხალხი, რომელიც გაჩნდება, ადიდებს უფალს."},"19":{"verse":19,"text":"რადგან გადმოიხედა თავისი წმიდა სიმაღლიდან უფალმა, ციდან ქვეყანა მოიხილა."},"20":{"verse":20,"text":"რომ მოესმინა კვნესა პატიმრისა, გაეთავისუფლებინა სიკვდილის ძენი."},"21":{"verse":21,"text":"რათა აუწყონ სიონზე სახელი უფლისა და ქება მისი - იერუსალიმში."},"22":{"verse":22,"text":"როცა შეგროვდებიან ხალხები ერთად და სამეფონი უფლის სამსახურებლად."},"23":{"verse":23,"text":"გაასავათა გზაში ჩემი ძალა, შეამცირა დღენი ჩემნი."},"24":{"verse":24,"text":"ვეტყვი: ღმერთო ჩემო! ნუ მომტაცებ დღეებს ნახევარგზაზე; თაობიდან თაობამდეა შენი წლები;"},"25":{"verse":25,"text":"უწინ დედამიწა დააფუძნე და შენთა ხელთა ნასაქმარია ზეცა."},"26":{"verse":26,"text":"ისინი დაიღუპებიან, შენ კი იარსებებ; ყველანი ტანსაცმელივით დაძველდებიან; სამოსელივით გამოიცვლი მათ და შეიცვლებიან."},"27":{"verse":27,"text":"შენ კი იგივე ხარ და შენი წლები არ დაილევიან."},"28":{"verse":28,"text":"ძენი მორჩილთა შენთა დამკვიდრდებიან და შთამომავალი მათი შენ წინაშე წარიმართება."}},"meta":{"connection":"kaOrth","book_number":230,"chapter_number":101,"previous_chapter":{"connection":"kaOrth","book_number":230,"chapter":100},"next_chapter":{"connection":"kaOrth","book_number":230,"chapter":102}}}