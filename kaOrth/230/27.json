{"chapter":{"1":{"verse":1,"text":"დავითისა. შენ მოგიხმობ, უფალო, ჩემო ბურჯო! ნუ დადუმდები ჩემთვის; ვაი, თუ დადუმდე ჩემთვის და დავემგვანო საფლავში ჩასულებს."},"2":{"verse":2,"text":"ისმინე ჩემი მუდარის ხმა, როცა მოგიხმობ, როცა ხელებს ავწევ შენი წმიდა ტაძრისაკენ."},"3":{"verse":3,"text":"ნუ შემაერთებ ბოროტებთან და სიყალბის მქმნელთან, რომელნიც მოყვასებთან მშვიდობაზე ლაპარაკობენ, გულში კი სიავე უდევთ."},"4":{"verse":4,"text":"მიუზღე მათ თავიანთი ნაქნარისამებრ და თავიანთი ბოროტმოქმედებისამებრ; მათთა ხელთა გაკეთებულის შესაფერისად მიუზღე მათ, გადაახდევინე მათი დამსახურებისამებრ."},"5":{"verse":5,"text":"რადგან არ ესმით მოქმედებანი უფლისა და მისთა ხელთა ნასაქმარი. ის დაანგრევს მათ და აღარ ააშენებს."},"6":{"verse":6,"text":"კურთხეულ არს უფალი, რომ შეისმინა ხმა ჩემი ვედრებისა."},"7":{"verse":7,"text":"უფალი ბურჯია ჩემი და ფარი ჩემი. მისით სასოებს ჩემი გული და დამეხმარა, და გაიხარებს ჩემი გული და ჩემი სიმღერით ვიტყვი მის ქებას."},"8":{"verse":8,"text":"უფალი ბურჯია თავისი ხალხისა და თავისი ცხებულის მხსნელი ფარია."},"9":{"verse":9,"text":"ახსენი შენი ხალხი და აკურთხე შენი სამკვიდრო; მწყემსე ისინი და მოამაღლე უკუნითი უკუნისამდე."}},"meta":{"connection":"kaOrth","book_number":230,"chapter_number":27,"previous_chapter":{"connection":"kaOrth","book_number":230,"chapter":26},"next_chapter":{"connection":"kaOrth","book_number":230,"chapter":28}}}