{"chapter":{"1":{"verse":1,"text":"გალობა აღსავალთა."},"2":{"verse":2,"text":"გაუხსენე დავითს, უფალო, ყოველი ურვა მისი."},"3":{"verse":3,"text":"როგორც შეჰფიცა უფალს, აღთქმა დაუდო იაკობის ძლიერს; თუ შევიდე ჩემი სახლის კარავში, თუ ავიდე ჩემს საწოლ-სარეცელზე."},"4":{"verse":4,"text":"თუ მივცე ძალი ჩემს თვალებს და რული ჩემს წამწამებს,"},"5":{"verse":5,"text":"ვიდრე ვიპოვიდე ადგილს უფლისათვის, სადგომებს იაკობის ძლიერისთვის."},"6":{"verse":6,"text":"აგერ მოვისმინეთ მის შესახებ, ეფრათში, ვიპოვეთ იგი ტყიან ველზე."},"7":{"verse":7,"text":"მივიდეთ მის სადგომებში, თაყვანი ვცეთ მის ფეხთა საყრდენს."},"8":{"verse":8,"text":"აღსდექ, უფალო, განსასვენებლად შენდა, შენა და კიდობანი შენი ძლიერებისა."},"9":{"verse":9,"text":"შენი მღვდელნი შეიმოსონ სიმართლით და შენმა წმიდანებმა იმხიარულონ."},"10":{"verse":10,"text":"შენი მორჩილის - დავითის გულისათვის ნუ უკუაგდებ შენი ცხებულის სახეს."},"11":{"verse":11,"text":"შეჰფიცა უფალმა დავითს ჭეშმარიტად, არ გადაუხვევს მისგან: „ნაყოფისაგან შენი მუცლისა დავსვამ შენს ტახტზე."},"12":{"verse":12,"text":"თუ დაიცავენ შენი ძენი ჩემს აღთქმას და ჩემს მცნებებს, რომელთაც ვასწავლი მათ, მათი შვილებიც უკუნისამდე დასხდებიან შენს ტახტზე“."},"13":{"verse":13,"text":"რადგან ამოირჩია უფალმა სიონი, ისურვა სამკვიდრებლად თავისთვის."},"14":{"verse":14,"text":"„ეს არის ჩემი განსასვენებელი უკუნისამდე, აქ დავსახლდები, რადგან ვისურვე იგი."},"15":{"verse":15,"text":"საზრდოს მისას კურთხევით ვაკურთხებ, მის ღარიბებს გავაძღებ პურით."},"16":{"verse":16,"text":"მის მღვდლებს შევმოსავ შეწევნით და წმიდანები მისნი სიხარულით გაიხარებენ."},"17":{"verse":17,"text":"იქ აღმოვაცენებ დავითის ღირსებას, გავამზადებ, სინათლეს ჩემი ცხებულისათვის."},"18":{"verse":18,"text":"მის მტრებს შევმოსავ სირცხვილით და მასზე იბრწყინებს გვირგვინი მისი“."}},"meta":{"connection":"kaOrth","book_number":230,"chapter_number":131,"previous_chapter":{"connection":"kaOrth","book_number":230,"chapter":130},"next_chapter":{"connection":"kaOrth","book_number":230,"chapter":132}}}