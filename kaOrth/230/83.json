{"chapter":{"1":{"verse":1,"text":"გუნდის ლოტბარს, გათის საკრავზე, კორახის ძეთაფსალმუნი. რაოდენ სასურველია შენი სადგომები, უფალო ძალთა!"},"2":{"verse":2,"text":"ნატრობს და ელტვის კიდეც ჩემი სული უფლის ეზოებს, გული ჩემი და სხეული ჩემი უმღერიან უკვდავ ღმერთს."},"3":{"verse":3,"text":"ჩიტმაც კი ჰპოვა სახლი და მერცხალმა ბუდე თავისთვის, რომ ჩასხას ბარტყები თვისი შენს სამსხვერპლოებთან, უფალო ძალთა, მეუფევ ჩემო და ღმერთო ჩემო!"},"4":{"verse":4,"text":"ნეტარ არიან შენს სახლში მსხდომნი. მარადჟამს გადიდებენ შენ. სელა."},"5":{"verse":5,"text":"ნეტარ არს კაცი, რომლის ძლიერებაც შენშია, გზაა მათს გულში."},"6":{"verse":6,"text":"გლოვის ველზე გამვლელნი წყაროს აღმოაჩენენ და კურთხევით დაფარავს მათ წვიმა შემოდგომისა."},"7":{"verse":7,"text":"ივლიან ძალით-ძალამდე, გამოცხადდებიან ღმერთთან სიონში."},"8":{"verse":8,"text":"უფალო, ღმერთო ძალთა, მოისმინე ჩემი ლოცვა, მური მომაპყარ, ღმერთო იაკობისა. სელა."},"9":{"verse":9,"text":"ჩვენო ფარო, დაინახე, ღმერთო, და შეხედე სახეში შენს ცხებულს."},"10":{"verse":10,"text":"რადგან ერთი დღე შენს ეზოებში ათასზე უმჯობესია. ღმერთის სახლის ზღურბლთან დგომას ვარჩევ ბოროტების კარვებში ბინადრობას."},"11":{"verse":11,"text":"რადგან მზე და ფარია უფალი ღმერთი. მადლსა და ღირსებას მისცემს უფალი, სიკეთეს არ მოაკლებს უბიწოდ მოარულთ."},"12":{"verse":12,"text":"უფალო ძალთა! ნეტარია კაცი შენზე მონდობილი."}},"meta":{"connection":"kaOrth","book_number":230,"chapter_number":83,"previous_chapter":{"connection":"kaOrth","book_number":230,"chapter":82},"next_chapter":{"connection":"kaOrth","book_number":230,"chapter":84}}}