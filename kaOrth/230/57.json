{"chapter":{"1":{"verse":1,"text":"გუნდის ლოტბარს, ნუ მოსპობ, დავითის საგალობელი. ნუთუ მართლა სიმართლეს ლაპარაკობთ, მოსამართლენო? სისწორით სჯით, ადამის ძენო?"},"2":{"verse":2,"text":"არამედ გულში უკუღმართობას თხზავთ, დედამიწაზე თქვენთა ხელთა ძალმომრეობას დებთ სასწორზე."},"3":{"verse":3,"text":"გადაუხვიეს ბოროტებმა დაბადებიდანვე; გზას აცდნენ დედის მუცლიდანვე სიცრუის მქნელნი."},"4":{"verse":4,"text":"მათი შხამი მსგავსია გველის შხამისა, ყრუ ასპიტისა, ყურს რომ დაიჩულავს."},"5":{"verse":5,"text":"რომ არ ისმინოს ხმა შემლოცველთა, დაბრძენებულ მისანთ-მისნისა."},"6":{"verse":6,"text":"ღმერთო! შენ შეუმუსრე მათ კბილები თავიანთ პირში; ლომთა ეშვები მოთხარე, უფალო!"},"7":{"verse":7,"text":"გაქრნენ, ვითარცა წყალი დაღვრილი; როცა ისრებს მოზიდავენ, იყოს გადამსხვრეულივით."},"8":{"verse":8,"text":"ლოკოკინასავით დაუძლურდეს, ქალის საშოდან მოწყვეტილივით ვერ იხილოს მზე."},"9":{"verse":9,"text":"ვიდრე იგრძნობდნენ თქვენი ქვაბები ძეძვს, იგი უმსაც და გამომცხვარსაც ქარში წარხვეტავს."},"10":{"verse":10,"text":"გაიხარებს წმიდანი, როცა იხილავს შურისგებას; ფეხებს დაიბანს ბოროტის სისხლში."},"11":{"verse":11,"text":"და იტყვის კაცი: აი, ნაყოფი წმიდანისა! მართლაც არსებობს ღმერთი, რომელიც ასამართლებს ქვეყნიერებას."}},"meta":{"connection":"kaOrth","book_number":230,"chapter_number":57,"previous_chapter":{"connection":"kaOrth","book_number":230,"chapter":56},"next_chapter":{"connection":"kaOrth","book_number":230,"chapter":58}}}