{"chapter":{"1":{"verse":1,"text":"დავითისა, როცა სიგიჟე მოიგონა აბიმელექის წინაშე და განიდევნა და წავიდა. განვადიდებ უფალს ყოველჟამს, მარადისია მისი ქება ჩემს ბაგეებზე."},"2":{"verse":2,"text":"უფლით იქადის ჩიმი სული; მოისმენენ თავმდაბლები და გაიხარებენ."},"3":{"verse":3,"text":"ადიდეთ უფალი ჩემთან ერთად და განვადიდოთ მისი სახელი ერთობლივად."},"4":{"verse":4,"text":"მე მოვიძიე უფალი და მიპასუხა და გამომიხსნა ყველა ჩემი განსაცდელისგან."},"5":{"verse":5,"text":"მისი შემყურენი განათებულან და მათი პირი არ შერცხვენილა."},"6":{"verse":6,"text":"აგერ გლახაკმა მოუხმო და უფალმა მოისმინა და ყველა გასაჭირისაგან იხსნა."},"7":{"verse":7,"text":"დაიბანაკებს ანგელოზი უფლისა მის მოშიშთა ირგვლივ და გადაარჩენს მათ."},"8":{"verse":8,"text":"განიცადეთ და ნახეთ, რომ კარგია უფალი; ნეტარება იმ კაცს, ვინც მასზეა მინდობილი."},"9":{"verse":9,"text":"მოიშიშეთ უფლისა, წმიდანო, მისნო, რადგან არა აქვთ შეჭირვება მოშიშებს მისას."},"10":{"verse":10,"text":"ძლიერნი ღატაკდებიან და დაიმშევიან, ხოლო უფლის მაძიებლებს არავითარი სიკეთე არ მოაკლდებათ."},"11":{"verse":11,"text":"მოდით, შვილებო, მომისმინეთ: უფლის მოშიშებას გასწავლით თქვენ."},"12":{"verse":12,"text":"ვინ არის კაცი, რომელსაც სურს სიცოცხლე, უყვარს დღეგრძელობა სიკეთის სანახავად?"},"13":{"verse":13,"text":"შეიკავე შენი ენა სიბოროტისგან და ბაგენი შენნი - ცბიერი სიტყვებისაგან."},"14":{"verse":14,"text":"ერიდე ბააროტებას და ჰქმენ კეთილი; ეძიე მშვიდობა და მიჰყევი მას."},"15":{"verse":15,"text":"უფლის თვალები მიპყრობილია წმიდანებისაკენ და მისი ყურები - მათი ლოცვისაკენ."},"16":{"verse":16,"text":"პირი უფლისა - ბოროტმოქმედთა წინააღმდეგ, რათა წარხოცოს დედამიწიდან მათი სახსენებელი."},"17":{"verse":17,"text":"მოუხმობენ და უსმენს უფალი და იხსნის ყველა გასაჭირისგან."},"18":{"verse":18,"text":"ახლოა უფალი გულმოდრეკილებთან და სულით მორჩილებს იხსნის."},"19":{"verse":19,"text":"მრავალი სიავე ხვდება მართალს და ყველაფრისგან იხსნის უფალი."},"20":{"verse":20,"text":"ის იცავს მის ყოველ ძვალს, მათგან ერთიც არ შეიმუსრება."},"21":{"verse":21,"text":"მოკლავს ცოდვილს ბოროტება, ხოლო მართლის მოძულენი პასუხს აგებენ."},"22":{"verse":22,"text":"იხსნის უფალი თავის მორჩილთა სულს და პასუხს არ აგებენ, ვინც მასზეა მინდობილი."}},"meta":{"connection":"kaOrth","book_number":230,"chapter_number":33,"previous_chapter":{"connection":"kaOrth","book_number":230,"chapter":32},"next_chapter":{"connection":"kaOrth","book_number":230,"chapter":34}}}