{"chapter":{"1":{"verse":1,"text":"ლოცვა მოსესი, ღვთისკაცისა. უფალო! თავშესაფარი იყავ ჩვენთვის თაობიდან თაობამდე."},"2":{"verse":2,"text":"ვიდრე მთები დაიბადებოდნენ და შექმნიდი დედამიწასა და სამყაროს, და უკუნითი უკუნისამდე შენა ხარ ღმერთი."},"3":{"verse":3,"text":"კაცს დააბრუნებ ხრწნადობისათვის და ეტყვი: დაბრუნდით, ძენო ადამისანო!"},"4":{"verse":4,"text":"რადგან ათასი წელი შენს თვალში, ვითარცა გუშინდელი დღე, რომ გადაიარა, და მესამედი ღამისა."},"5":{"verse":5,"text":"ღვართქაფივით გააქანებ მათ, ძალი მათი დილდილობით ბალახივით შეიცვლება:"},"6":{"verse":6,"text":"დილას ჰყვავის და ფერს იცვლის, საღამოს ჭკნება და ხმება."},"7":{"verse":7,"text":"რადგანაც გავქრით შენი რისხვით და შენი გულისწყრომით შევძრწუნდით."},"8":{"verse":8,"text":"ჩვენი დანაშაულებანი წინ დაიდე, ჩვენი საიდუმლო - შენი სახის შუქის წინ."},"9":{"verse":9,"text":"რადგან ყველა ჩვენი დღე გაილია შენი რისხვით, ვკარგავთ ჩვენს წლებს ბგერის უსწრაფესად."},"10":{"verse":10,"text":"ჩვენს წელთა რიცხვი სამოცდაათი წელიწადია, ხოლო ჯანმაგრობის დროს - ოთხმოცი წელიწადი; და ამათგან უმეტესი ჯაფა და უსამართლობაა, რადგანაც სწრაფად გაივლიან და ჩვენ მივფრინავთ."},"11":{"verse":11,"text":"ვინ იცის შენი რისხვის ძალა და შენი შიშის კვალობაზე შენი გააფთრება?"},"12":{"verse":12,"text":"ჩვენი დღეების დათვლა გვასწავლე, რათა შევიძინოთ სიბრძნე გულისა."},"13":{"verse":13,"text":"მობრუნდი, უფალო! ვიდრემდე? და ნუგეში ეცი შენს მორჩილებს."},"14":{"verse":14,"text":"გაგვაძღე გარიჟრაჟზე შენი წყალობით, და ვიხაროთ და ვილხინოთ ყოველთა დღეთა ჩვენთა."},"15":{"verse":15,"text":"გაგვამხიარულე იმ დღეთა წილ, რომ გვტანჯავდი, იმ წელთა წილ, გაჭირვება რომ ვნახეთ."},"16":{"verse":16,"text":"იხილონ შენმა მორჩილებმა შენი საქმენი და შენი ბრწყინვალება - მათმა შვილებმა."},"17":{"verse":17,"text":"და იყოს კეთილმოსურნეობა უფლისა, ჩვენი ღმერთისა, ჩვენდამი, და საქმე ჩვენი ხელისა წარმართე ჩვენთვის, და საქმე ჩვენი ხელისა წარმართე."}},"meta":{"connection":"kaOrth","book_number":230,"chapter_number":89,"previous_chapter":{"connection":"kaOrth","book_number":230,"chapter":88},"next_chapter":{"connection":"kaOrth","book_number":230,"chapter":90}}}