{"chapter":{"1":{"verse":1,"text":"გუნდის ლოტბარს, დავითის ფსალმუნი. ნეტარ არს, ვინც ფიქრობს ღატაკზე. უბედურების დღეს გადაარჩენს მას უფალი."},"2":{"verse":2,"text":"უფალი დაიცავს მას და აცოცხლებს და ბედნიერი იქნება ქვეყანაზე; და არ გადასცემს მის მტრებს მათი სურვილისამებრ."},"3":{"verse":3,"text":"უფალი გაამაგრებს მას მისი სნეულების სარეცელზე; მთელ მის სარეცელს შენ შეცვლი მისი ავადმყოფობის ჟამს."},"4":{"verse":4,"text":"ვთქვი მე: უფალო, შემიწყალე, განმიკურნე ჩემი სული, რადგან შეგცოდე."},"5":{"verse":5,"text":"ჩემი მტრები ავს იტყვიან ჩემზე: „როდის მოკვდება და გაქრება მისი სახელი“."},"6":{"verse":6,"text":"და თუ მოვა სანახავად, ტყუილს ილაპარაკებს; მისი გული სიცრუეს თხზავს; გარეთ გავა და ალაპარაკდება."},"7":{"verse":7,"text":"ერთთავად ჩემზე ჩურჩულებენ ყველანი, ვინც მოძულეა ჩემი; ბოროტს ფიქრობენ ჩემზე."},"8":{"verse":8,"text":"სისაძაგლე აცუნდრუკებს მას და, თუ დაწვა, ვეღარ წამოდგება."},"9":{"verse":9,"text":"ჩემთან მშვიდობიანად მყოფმაც კი, რომლის იმედიც მქონდა, რომელიც ჩემს პურს ჭამდა, ტერფი აღმართა ჩემ წინააღმდეგ."},"10":{"verse":10,"text":"ხოლო შენ, უფალო, შემიწყალე, და წამომაყენე, და მე მივუზღავ მათ."},"11":{"verse":11,"text":"ამით ვიცოდი, რომ გიყვარდი, რომ არ გაიხარებს მტერი ჩემზე."},"12":{"verse":12,"text":"და მე ჩემი უბიწოებისათვის შემეწევი და შენ წინაშე დამაყენებ სამარადისოდ."},"13":{"verse":13,"text":"კურთხეულ არს უფალი, ღმერთი ისრაელისა უკუნითი უკუნისამდე. ამინ, ამინ!"}},"meta":{"connection":"kaOrth","book_number":230,"chapter_number":40,"previous_chapter":{"connection":"kaOrth","book_number":230,"chapter":39},"next_chapter":{"connection":"kaOrth","book_number":230,"chapter":41}}}