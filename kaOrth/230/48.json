{"chapter":{"1":{"verse":1,"text":"გუნდის ლობტარს, კორახის ძეთა ფსალმუნი. ისმინეთ ესე, ხალხო ყოველო, ყური მოაპყარით ქვეყნიერების ყველა მცხოვრებო,"},"2":{"verse":2,"text":"უბრალოებმაც, დიდგვაროვნებმაც, მდიდარმა და ღარიბმა ერთად."},"3":{"verse":3,"text":"ჩემი პირი წარმოთქვამს სიბრძნეს და ჩემი გულის ფიქრი გონიერებას."},"4":{"verse":4,"text":"ყურს მივუგდებ იგავს, ქნარზე ამოვხსნი ჩემს გამოცანას,"},"5":{"verse":5,"text":"რად შემეშინდება უბედურების ჟამს, ჩემი გზების ცოდვა გარს შემომეხვევა?"},"6":{"verse":6,"text":"თავიანთი ძალით და უხვი სიმდიდრით დაიმედებულნი იტრაბახებენ."},"7":{"verse":7,"text":"ძმა დახსნით ვერ დაიხსნის კაცს, ვერ მისცემს ღმერთს მის გამოსასყიდს."},"8":{"verse":8,"text":"ძვირია მათი სულის გამოხსნა და არ ეგების უკუნისამდე."},"9":{"verse":9,"text":"რომ ცოცხლად დარჩეს სამარადისოდ და არ იხილოს საფლავი."},"10":{"verse":10,"text":"რადგანაც ხედავს: ბრძენნი იხოცებიან, ბრიყვისა და სულელის მსგავსად იღუპებიან და თავიანთ დოვლათს სხვას უტოვებენ."},"11":{"verse":11,"text":"გულში ფიქრობენ, რომ მათი სახლები მუდმივია და მათი საცხოვრებლები - თაობიდან თაობამდე; თავიანთ სახელებს უწოდებენ მამულებს."},"12":{"verse":12,"text":"ადამიანი პატივისცემაში ვერ დარჩება; მიმსგავსებულია დასაკლავ პირუტყვს."},"13":{"verse":13,"text":"ეს მათი გზა მათი უგუნურობაა, თუმცა შემდგომნი მათნი იწონებენ."},"14":{"verse":14,"text":"ცხვრებივით ჩაყრიან ჯოჯოხეთში; სიკვდილი მწყემსავს მათ, დილით კი წმიდანები გაბატონდებიან მათზე; და სიმაგრე მათი დაიშრიტება, საფლავია მათი სადგომი;"},"15":{"verse":15,"text":"ხოლო ღმერთი დაიხსნის ჩემს სულს ჯოჯოხეთისაგან, როცა ამომიყვანს. სელა."},"16":{"verse":16,"text":"არ შეგეშინდეს, თუ გამდიდრდეს კაცი, თუ გამრავლდეს მისი სახლის დიდება."},"17":{"verse":17,"text":"რადგან, როცა მოკვდება, ვერაფერს წაიღებს, თან არ ჩაჰყვება მისი დიდება."},"18":{"verse":18,"text":"თუმცა თავიანთ სულს სიცოცხლეშივე აკურთხებენ და გადიდებენ შენ იმისათვის, რომ კეთილს იზამ."},"19":{"verse":19,"text":"მივა მამების თაობასთან, რომელნიც ვერასოდეს ვერ იხილავენ სინათლეს."},"20":{"verse":20,"text":"ადამიანი, რომელიც პატივისცემაშია და არ გაეგება, დამსგავსებულია დასაკლავ პირუტყვს."}},"meta":{"connection":"kaOrth","book_number":230,"chapter_number":48,"previous_chapter":{"connection":"kaOrth","book_number":230,"chapter":47},"next_chapter":{"connection":"kaOrth","book_number":230,"chapter":49}}}