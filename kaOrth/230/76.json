{"chapter":{"1":{"verse":1,"text":"გუნდისcლოტბარს. იედუთუნის შესახებ. ასაფის ფსალმუნი. ჩემი ხმა ღმერთის მიმართ და მე შევღაღადებ. ჩემი ხმა ღმერთის მიმართ და ის მომისმენს."},"2":{"verse":2,"text":"ჩემი გაჭირვების დღეს უფალს ვეძიებ, ჩემი ხელი ღამღამობით გაწვდილია და არ ივანებს, უარს ამბობს ნუგეშისცემაზე ჩემი სული."},"3":{"verse":3,"text":"გავიხსენებ ღმერთს და ვთრთი, ვისაუბრებ და უძლურდება ჩემი სული. სელა."},"4":{"verse":4,"text":"თვალი არ დამახუჭინე; შევძრწუნდი და ვეღარ ვლაპარაკობ."},"5":{"verse":5,"text":"ვიგონებდით ადრინდელ დღეებს, გარდასულ წლებს."},"6":{"verse":6,"text":"გავიხსენებ ჩემს გალობას ღამღამობით, ჩემს გულთან ვისაუბრებ და განიცდის სული ჩემი."},"7":{"verse":7,"text":"ნუთუ საუკუნოდ მიმატოვებს უფალი და აღარასოდეს მოისურვებს?"},"8":{"verse":8,"text":"ნუთუ სამუდამოდ გაქრა მისი წყალობა, დამთავრდა მისი სიტყვა თაობიდან თაობამდე?"},"9":{"verse":9,"text":"ნუთუ დაივიწყა შებრალება ღმერთმა? ნუთუ რისხვით უარყო სიბრალული? სელა."},"10":{"verse":10,"text":"და ვთქვი: აი, ჩემი უბედურება - შეცვლა უზენაესის მარჯვენისა."},"11":{"verse":11,"text":"გავიხსენებ უფლის საქმეებს, რადგანაც მახსოვს შენი ძველი სასწაულები."},"12":{"verse":12,"text":"ჩავუკვირდები ყველა შენს ნამოქმედარს და შენს საქმეებზე ვისაუბრებ."},"13":{"verse":13,"text":"ღმერთო! წმიდაა შენი გზა. რომელი ღმერთია ჩვენი ღმერთივით დიდი?"},"14":{"verse":14,"text":"შენა ხარ ღმერთი, სასწაულის მოქმედი; შენ გამოავლინე ხალხთა შორის ძლიერება შენი."},"15":{"verse":15,"text":"შენი მკლავით დაიხსენი შენი ერი - ძენი იაკობისა და იოსებისა. სელა."},"16":{"verse":16,"text":"გიხილეს წყლებმა, ღმერთო, გიხილეს წყლებმა - შეშინდნენ, უფსკრულნიც კი შეძრწუნდნენ."},"17":{"verse":17,"text":"გადმოღვარეს წყლები ღრუბლებმა, ხმა გამოსცეს ცებმა, შენი ისრებიც მიმოფრენდნენ."},"18":{"verse":18,"text":"შენი გრგვინვის ხმა ცის თაღზე - გაანათეს ელვებმა სამყარო, შეძრწუნდა და შეირყა დედამიწა."},"19":{"verse":19,"text":"ზღვაშია შენი გზა და შენი ბილიკი - დიდ მდინარეებში, და შენი კვალი არ არის ცნობილი."},"20":{"verse":20,"text":"უძღოდი, ვითარცა ცხვარს, შენს ხალხს მოსეს და აარონის ხელით."}},"meta":{"connection":"kaOrth","book_number":230,"chapter_number":76,"previous_chapter":{"connection":"kaOrth","book_number":230,"chapter":75},"next_chapter":{"connection":"kaOrth","book_number":230,"chapter":77}}}