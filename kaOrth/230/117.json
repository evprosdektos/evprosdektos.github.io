{"chapter":{"1":{"verse":1,"text":"ადიდეთ უფალი, რადგან კეთილია, რადგან უკუნისამდეა წყალობა მისი."},"2":{"verse":2,"text":"იტყვის ახლა ისრაელი: მართლაც უკუნისამდეა წყალობა მისი."},"3":{"verse":3,"text":"იტყვის ახლა სახლი აარონისა: მართლაც უკუნისამდეა წყალობა მისი."},"4":{"verse":4,"text":"იტყვიან ახლა მოშიშნი უფლისა: მართლაც უკუნასამდეა წყალობა მისი."},"5":{"verse":5,"text":"სივიწროვიდან ვუხმობდი უფალს, სიფართოვით მიპასუხა უფალმა."},"6":{"verse":6,"text":"უფალი ჩემთან არის - არ მეშინია, რას მიზამს კაცი?"},"7":{"verse":7,"text":"უფალი ჩემთან არის შემწედ და მე ვიხილავ ჩემს მტრებს."},"8":{"verse":8,"text":"უკეთესია დაყრდნობა უფალზე, ვიდრე დაიმედება ადამიანზე."},"9":{"verse":9,"text":"უკეთესია დაყრდნობა უფალზე, ვიდრე დაიმედება მთავრებზე."},"10":{"verse":10,"text":"ხალხნი ყოველნი გარს შემომერტყნენ - უფლის სახელით მართლაც ამოვწყვეტ მათ."},"11":{"verse":11,"text":"გარს შემომერტყნენ და გარემომიცვეს - უფლის სახელით მართლაც ამოვწყვეტ მათ."},"12":{"verse":12,"text":"გარს შემომერტყნენ ფუტკრებივით; ჩაქრნენ, ვითარცა ცეცხლი ძეძვისა - უფლის სახელით მართლაც ამოვწყვეტ მათ."},"13":{"verse":13,"text":"დაძგერებით მკრეს ხელი ძირს დასაცემად და უფალი შემეწია მე."},"14":{"verse":14,"text":"ჩემი ძალა და სიმღერაა უფალი და ის იქნება ჩემი მშველელი."},"15":{"verse":15,"text":"ხმა სიმღერისა და შეწევნისა წმიდათა კარვებში: უფლის მარჯვენა მქმნელია ძალის."},"16":{"verse":16,"text":"უფლის მარჯვენა მომაღლებულია, უფლის მარჯვენა მქმნელია ძალის."},"17":{"verse":17,"text":"არ მოვკვდები, არამედ ვიცოცხლებ და ვილაპარაკებ უფლის საქმეებზე."},"18":{"verse":18,"text":"დასჯით დამსაჯა უფალმა, სიკვდილს კი არ მიმცა."},"19":{"verse":19,"text":"გამიღეთ ბჭენი სიმართლისა, შევალ მათ წიაღ, ვადიდებ უფალს,"},"20":{"verse":20,"text":"ეს არის კარიბჭე უფლისა, წმიდანები შევლენ შიგ."},"21":{"verse":21,"text":"გადიდებ შენ, რადგან მიპასუხე და გახდი ჩემი მშველელი."},"22":{"verse":22,"text":"ქვა, დაწუნებული მშენებლების მიერ, თავკიდური გხდა."},"23":{"verse":23,"text":"უფლისაგან მოხდა ეს, საოცარია ის ჩვენს თვალში."},"24":{"verse":24,"text":"ეს არის დღე, რომელიც ჰქმნა უფალმა, ვილხინოთ და ვიმხიარულოთ მასში."},"25":{"verse":25,"text":"გევედრებით, უფალო, გვიშველე! გევედრებით, უფალო, გაგვიმარჯვე!"},"26":{"verse":26,"text":"კურთხეულია უფლის სახელით მომავალი; გაკურთხებთ უფლის ტაძრიდან."},"27":{"verse":27,"text":"ღმერთია უფალი და გაგვინათებს ჩვენ; მიაბით მსხვერპლი საბელით სამსხვერპლოს რქებზე."},"28":{"verse":28,"text":"ჩემი ღმერთი ხარ შენ და გადიდებ; ღმერთო ჩემო, ხოტბას შეგასხამ შენ."},"29":{"verse":29,"text":"ადიდეთ უფალი, რადგან კეთილია, რადგან უკუნისამდეა წყალობა მისი."}},"meta":{"connection":"kaOrth","book_number":230,"chapter_number":117,"previous_chapter":{"connection":"kaOrth","book_number":230,"chapter":116},"next_chapter":{"connection":"kaOrth","book_number":230,"chapter":118}}}