{"chapter":{"1":{"verse":1,"text":"უგალობეთ უფალს გალობა ახალი, უგალობე უფალს, მთელო ქვეყნიერებავ!"},"2":{"verse":2,"text":"უგალობეთ უფალს, ადიდეთ მისი სახელი, იმახარობლეთ დღითიდღე ხსნა მისმიერი."},"3":{"verse":3,"text":"მოუთხრეთ ხალხებს მისი ღირსება, ყოველ ერს მისი სასწაულები."},"4":{"verse":4,"text":"რადგან დიდია უფალი და ღირსსაქებარი მეტად, ყველა ღმერთებზე საშიშია ის."},"5":{"verse":5,"text":"რადგან ხალხთა ყველა ღმერთი კერპებია, ხოლო უფალმა შეჰქმნა ცანი."},"6":{"verse":6,"text":"მშვენება და ბრწყინვალებაა მის წინაშე, სიძლიერე და მომხიბლაობა - მის ტაძარში."},"7":{"verse":7,"text":"შესწირეთ უფალს, ტომებო ხალხთა, შესწირეთ უფალს ქება და დიდება."},"8":{"verse":8,"text":"შესწირეთ უფალს ქება მისი სახელისა, წაუღეთ ძღვენი და მიდით მის ეზოებში."},"9":{"verse":9,"text":"თაყვანი ეცით უფალს მოწიწებით; ათრთოლდი მის წინაშე, მთელო ქვეყნიერებავ!"},"10":{"verse":10,"text":"უთხარით ხალხებს: უფალი მეფობს! ამიტომ მტკიცეა სამყარო, არ შეირყევა. ის განიკითხავს ხალხებს სისწორით."},"11":{"verse":11,"text":"გამხიარულდებიან ცანი და მოილხენს ქვეყანა, იხმაურებს ზღვა და სავსება მისი."},"12":{"verse":12,"text":"გაიხარებს ველი და ყოველი, რაც მასზეა, მაშინ იზეიმებენ ყოველნი ხენი ტევრისანი."},"13":{"verse":13,"text":"უფლის წინაშე, რადგანაც მოვა, ქვეყნიერების განსასჯელად; განსჯის სამყაროს სიმართლით და ხალხებს - თვისი ჭეშმარიტებით."}},"meta":{"connection":"kaOrth","book_number":230,"chapter_number":95,"previous_chapter":{"connection":"kaOrth","book_number":230,"chapter":94},"next_chapter":{"connection":"kaOrth","book_number":230,"chapter":96}}}