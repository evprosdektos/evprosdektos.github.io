{"chapter":{"1":{"verse":1,"text":"გუნდის ლოტბარს. ნუ მოსპობ. დავითის საგალობელი, როცა საულს გაექცა მღვიმეში. შემიწყალე, ღმერთო, შემიწყალე, რადგან შენ მოგენდო ჩემი სული და შენი ფრთების ჩრდილქვეშ შევაფარებ თავს, ვიდრე გაჭირვება გადაივლიდეს."},"2":{"verse":2,"text":"მოვუხმობ უზენაეს ღმერთს, ღმერთს, რომელიც ქველმოქმედია ჩემ მიმართ."},"3":{"verse":3,"text":"გამომიგზავნის ციდან და მიშველის, შეარცხვენს ჩემი გათელვის მსურველს. სელა. გამომიგზავნის ღმერთი თავის წყალობას და ჭეშმარიტებას."},"4":{"verse":4,"text":"ჩემი სული ლომების შუაგულშია; ვწევარ ცეცხლის ალში, ადამის ძეთა შორის, რომელთა კბილები მშვილდ-ისრებია და ენა - ბასრი მახვილი."},"5":{"verse":5,"text":"ამაღლდი ცათა ზემოთ, ღმერთო; მთელ დედამიწაზეა შენი დიდება."},"6":{"verse":6,"text":"ბადე გაამზადეს ჩემთა ფეხთათვის; ჩემი სული მოიდრიკა; ჩემს წინ ორმო გათხარეს, თვითონ ჩაცვივდნენ შიგ. სელა."},"7":{"verse":7,"text":"წრფელია ჩემი გული, ღმერთო, წრფელია ჩემი გული. გიმღერებ და გიგალობებ."},"8":{"verse":8,"text":"გამოიღვიძე, დიდებავ ჩემო, გამოაღვიძე ჩანგი და ქნარი; გამოვაღვიძებ ცისკარს."},"9":{"verse":9,"text":"განგადიდებ ხალხებში, უფალო, გიგალობებ ერებში."},"10":{"verse":10,"text":"რადგან დიდია ზეცამდე შენი წყალობა და ღრუბლებამდე - შენი ჭეშმარიტება."},"11":{"verse":11,"text":"ამაღლდი ცათა ზემოთ, ღმერთო; მთელ დედამიწაზეა შენი დიდება."}},"meta":{"connection":"kaOrth","book_number":230,"chapter_number":56,"previous_chapter":{"connection":"kaOrth","book_number":230,"chapter":55},"next_chapter":{"connection":"kaOrth","book_number":230,"chapter":57}}}