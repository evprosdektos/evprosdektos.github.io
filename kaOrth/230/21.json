{"chapter":{"1":{"verse":1,"text":"გუნდის ლოტბარს, ცისკრის აღმობრწყინებისას, დავითის ფსალმუნი. ღმერთო ჩემო! ღმერთო ჩემო! რად მიმატოვე? შორს არის ჩემი შველისაგან სიტყვები ჩემი ღაღადისისა."},"2":{"verse":2,"text":"ღმერთო ჩემო! მოგიხმობ დღისით და არ მიპასუხებ, ღამით - და არ არის სიმშვიდე ჩემთვის."},"3":{"verse":3,"text":"შენ კი, წმიდაო, მკვიდრობ ისრაელის ხოტბათა შორის."},"4":{"verse":4,"text":"შენით იმედოვნებდნენ ჩვენი მამები, იმედოვნებდნენ და იხსენი კიდეც."},"5":{"verse":5,"text":"შენ გევედრებოდნენ და გადარჩნენ; შენით იმედოვნებდნენ და არ გაწბილდნენ."},"6":{"verse":6,"text":"მე კი მატლი ვარ და არა კაცი, საძრახისი ადამიანთა და საძულველი ერისა."},"7":{"verse":7,"text":"ყველა, ვინც მხედავს, მე დამცინის; მქირდავენ და თავს გადააქნევენ."},"8":{"verse":8,"text":"ღმერთზე მინდობილს იგი დაიხსნის, ის გადაარჩენს, თუ ნებავს იგი."},"9":{"verse":9,"text":"რადგან შენ გამომიყვანე დედის მუცლიდან, დამამშვიდე დედის მკერდზე."},"10":{"verse":10,"text":"შენით ვიმედოვნებდი დაბადებიდან; დედის მუცლიდან შენ ხარ ჩემი ღმერთი."},"11":{"verse":11,"text":"ნუ გამშორდები, რაკი ახლოა უბედურება, ხოლო შემწე არავინ არის."},"12":{"verse":12,"text":"ირგვლივ მომადგნენ მე მოზვრები აურაცხელნი, ბაშანის ხარებმა რკალი შემომარტყეს."},"13":{"verse":13,"text":"პირი დააღეს ჩემ წინააღმდეგ, ვითარცა ლომმა, მსხვერპლს დადევნებულმა და მბრდღვინავმა."},"14":{"verse":14,"text":"ვითარცა წყალი დავიღვარე და დაიშალნენ ჩემი ძვლები; ცვილს დაემსგავსა ჩემი გული, დადნა ჩემს გვამში."},"15":{"verse":15,"text":"გამოიფიტა ჩემი ძალა, ვითარცა თიხა; ენა სასაზე მიმეკრა და მიმიყვანა სიკვდილის პირას."},"16":{"verse":16,"text":"რადგან გარს შემომეხვივრენ მე ძაღლები, ბოროტთა ხროვა წრედ შემომერტყა ლომის მსგავსად ჩემი ხელ-ფეხის გასაგმირავად."},"17":{"verse":17,"text":"მთელი ჩემი ძვლები დაითვლება; ისინი მიჭვრეტენ ნიშნის მოგებით."},"18":{"verse":18,"text":"ჩემს სამოსელს ინაწილებენ და წილს ყრიან ჩემს კვართზე."},"19":{"verse":19,"text":"და შენ, უფალო, ნუ დამშორდები; სიმძლავრევ ჩემო, ჩემდა შემწედ გამოეშურე."},"20":{"verse":20,"text":"გადაარჩინე ჩემი სული მახვილისაგან და ძაღლისაგან სული ჩემი, მარტოდ შთენილი."},"21":{"verse":21,"text":"მიხსენი ლომის ხახისაგან და მარტორქისგან გადამარჩინე."},"22":{"verse":22,"text":"ჩემს ძმებს მოვუთხრობ შენს სახელზე, კრებულთა შორის შეგაქებ შენ."},"23":{"verse":23,"text":"უფლის მოშიშნო! ადიდეთ იგი; პატივი სცეს იაკობის მთელმა მოდგმამ და ეშინოდეს მისი ისრაელის მთელ მოდგმას."},"24":{"verse":24,"text":"რადგან არ დაამცირა მან და არ უგულებელყო ტანჯვა გლახაკისა, და არ მოარიდა პირი თავისი, და უსმინა მას, როცა მოუხმობდა."},"25":{"verse":25,"text":"შენ გამოა ჩემი ხოტბა მრავალ კრებულში, შენთა მოშიშთა წინაშე გადაგიხდი აღთქმულს."},"26":{"verse":26,"text":"ჭამონ ღატაკთა და დანაყრდნენ, ადიდონ უფალი მისმა მაძიებლებმა; სამარადჟამოდ იცოცხლონ თქვენმა გულებმა."},"27":{"verse":27,"text":"გაიხსენებენ და უფალთან დაბრუნდებიან ქვეყნიერების ყველა კიდენი, და თაყვანს სცემს ყველა ტომი ხალხებისა."},"28":{"verse":28,"text":"რადგანაც უფალს შვენის მეფობა და იგი არის ხალხთა მბრძანებელი."},"29":{"verse":29,"text":"ჭამს და თაყვანს სცემს ამ ქვეყნის ყველა გათქვირებული, მის წინაშე ქედს მოიხრის ყველა, ვინც მტვრად უნდა იქცეს, ვისაც არ ძალუძს თავისი სულის გადარჩენა."},"30":{"verse":30,"text":"შთამომავლობა ემსახუროს მას; მოუთხრობს თაობებს უფლის შესახებ."},"31":{"verse":31,"text":"მოვლენ და მოუყვებიან მის სიმართლეს ხალხს, ახალშობილს, რაც მოიმოქმედა უფალმა."}},"meta":{"connection":"kaOrth","book_number":230,"chapter_number":21,"previous_chapter":{"connection":"kaOrth","book_number":230,"chapter":20},"next_chapter":{"connection":"kaOrth","book_number":230,"chapter":22}}}