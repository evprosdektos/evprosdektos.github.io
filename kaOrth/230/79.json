{"chapter":{"1":{"verse":1,"text":"გუნდის ლოტბარს, შოშანიმ - ედუთის საკრავზე, ასაფის ფსალმუნი. მწყემსო ისრაელისა, ყური მოგვაპყარ; წინ რომ უძღოდი, ვითარცა ცხვარს, იოსებს, ქერუბიმებზე ამხედრებული, გამოგვეცხადე."},"2":{"verse":2,"text":"ეფრემის, ბენიამინისა და მენაშეს წინაშე წამომართე შენი სიძლიერე და მოდი ჩვენს სახსნელად."},"3":{"verse":3,"text":"ღმერთო! მოგვაქციე ჩვენ; გაბრწყინდეს სახე შენი და დავიხსნებით."},"4":{"verse":4,"text":"უფალო, ღმერთო ძალთაო, როდემდე იქნები განრისხებული შენი ხალხის ლოცვაზე?"},"5":{"verse":5,"text":"აჭმევ მათ ცრემლიან პურს და ასმევ ცრემლებს სამმაგად."},"6":{"verse":6,"text":"დაგვსვი საშუღლოდ ჩვენს მეზობლებში და ჩვენი მტრები აბუჩად გვიგდებენ."},"7":{"verse":7,"text":"უფალო, ღმერთო ძალთაო, მოგვაქციე ჩვენ, გაბრწყინდეს შენი სახე და დავიხსნებით."},"8":{"verse":8,"text":"ეგვიპტიდან გადმოიტანე ვაზი, განდევნე ხალხები და დარგე ის."},"9":{"verse":9,"text":"გაწმიდე მის წინ ადგილი, გაადგმევინე ფესვები და მან აავსო ქვეყანა."},"10":{"verse":10,"text":"მთები დაფარა მისმა ჩრდილმა და მისმა ტოტებმა - ნაძვი ღმერთისა."},"11":{"verse":11,"text":"ტოტები გაიტანა ზღვამდე და მდინარემდე - ყლორტები თვისი."},"12":{"verse":12,"text":"რატომ დაანგრიე ზღუდენი მისნი და ყოველი გზად გამვლელი ძარცვავს მას?"},"13":{"verse":13,"text":"ანადგურებს მას ტყიური ტახი და ველის ნადირები ძოვენ მას."},"14":{"verse":14,"text":"ღმერთო ძალთაო! მობრუნდი, გადმოგვხედე ციდან და იხილე, და მოხედე ამ ვაზს."},"15":{"verse":15,"text":"გაამაგრე ის, რაც დარგო შენმა მარჯვენამ, და ყლორტები, შენთვის რომ გააძლიერე."},"16":{"verse":16,"text":"დამწვარია ცეცხლით, აკაფულია; შენი სახის რისხვით დაიღუპებიან."},"17":{"verse":17,"text":"იყოს შენი ხელი შენი მარჯვენის კაცზე, ადამის ძეზე, შენთვის რომ გააძლიერე."},"18":{"verse":18,"text":"და არ უკუვდგებით შენგან, გვაცოცხლე და შენს სახელს მოვუხმობთ."},"19":{"verse":19,"text":"უფალო, ღმერთო ძალთაო, მოგვაქციე ჩვენ; გაბრწყინდეს შენი სახე და დავიხსნებით."}},"meta":{"connection":"kaOrth","book_number":230,"chapter_number":79,"previous_chapter":{"connection":"kaOrth","book_number":230,"chapter":78},"next_chapter":{"connection":"kaOrth","book_number":230,"chapter":80}}}