{"chapter":{"1":{"verse":1,"text":"გუნდის ლოტბარს, შოშანის საკრავზე: მოძღვრება კორახისა, გალობა სიყვარულისა. აღმოთქვა ჩემმა გულმა სიტყვა კეთილი. მე ვამბობ: ჩემი ნახელავი - მეფეს; ჩემი ენა კალამია სწრაფად მწერლისა."},"2":{"verse":2,"text":"ადამის ძეთა უმშვენესი ხარ, მადლი იღვრება შენთა ბაგეთაგან, ამიტომ გაკურთხა ღმერთმა უკუნისამდე."},"3":{"verse":3,"text":"წელზე შემოირტყი შენი მახვილი, გმირო, შენი დიდებით და მშვენებით."},"4":{"verse":4,"text":"და ამ შენი მშვენებით დაბრძანდი ეტლზე ჭეშმარიტების, თვინიერებისა და სიმართლის გულისათვის, და აჩვენებს საოცრებას მარჯვენა შენი."},"5":{"verse":5,"text":"შენი ისრები წამახულია, ხალხები ეცემიან შენს ფეხქვეშ; გულში ერჭობიან მეფის მტრებს."},"6":{"verse":6,"text":"ტახტი შენი, ღმერთო, უკუნითი უკუნისამდეა, სიმართლის კვერთხია კვერთხი შენი მეუფებისა."},"7":{"verse":7,"text":"შენ შეიყვარე სიმართლე და შეიძულე ბოროტება; ამიტომაც გცხო ღმერთმა, შენმა ღმერთმა, სიხარულის ზეთი შენს მეგობრებზე უმეტეს."},"8":{"verse":8,"text":"მთელი შენი სამოსი - ვითარცა ზმირინი, ალოე და კასია; სპილოს ძვლის დარბაზებიდან გაგამხიარულებენ შენ."},"9":{"verse":9,"text":"მეფეთა ასულნი შენს დიდებულებს შორის არიან; შენ მარჯვნივ დადგა დედოფალი ოფირის ოქროთი შემკული."},"10":{"verse":10,"text":"მისმინე, ასულო, გამოიხედე და მომაპყარ ყური. და დაივიწყე ხალხი შენი და სახლი მამაშენისა."},"11":{"verse":11,"text":"და დატკბება მეფე შენი მშვენებით, რადგან ის არის შენი უფალი, და თაყვანი ეცი მას."},"12":{"verse":12,"text":"და ასულნი ტვიროსისა ძღვენით მოვლენ; მუდარას დაგიწყებენ ერის მდიდარნი."},"13":{"verse":13,"text":"მთელი დიდება მეფის ასულისა შიგნითაა; მოოქროვილია მისი სამოსი."},"14":{"verse":14,"text":"მოქარგული კაბით მოჰყავთ იგი მეფესთან; მის უკან ქალწულნი, დობილნი მისნი მოჰყავთ შენთან."},"15":{"verse":15,"text":"მოჰყავთ სიხარულით და ლხინით, შედიან მეფის სრა-სასახლეში."},"16":{"verse":16,"text":"შენს წინაპართა ადგილას იქნებიან ძენი შენნი; მათ დააყენებ მთავრებად მთელ დედამიწაზე."},"17":{"verse":17,"text":"გავიხსენებ შენს სახელს თაობიდან თაობაში, ამიცომ ხალხები ხოტბას შეგასხამენ უკუნითი უკუნისამდე."}},"meta":{"connection":"kaOrth","book_number":230,"chapter_number":44,"previous_chapter":{"connection":"kaOrth","book_number":230,"chapter":43},"next_chapter":{"connection":"kaOrth","book_number":230,"chapter":45}}}