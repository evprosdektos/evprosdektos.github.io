{"chapter":{"1":{"verse":1,"text":"გუნდის ლოტბარს, ფსალმუნი დავითისა. მიხსენი, უფალო, ბოროტი ადამიანისაგან, მოძალადე კაცისაგან დამიფარე."},"2":{"verse":2,"text":"რომელნიც ბოროტებას ფიქრობენ გულში, ყოველდღე ემზადებიან საომრად."},"3":{"verse":3,"text":"მოილესეს ენები გველივით, ასპიტის შხამია მათ ბაგეებს ქვეშ. სელა."},"4":{"verse":4,"text":"დამიცავი, უფალო, ბოროტთა ხელიდან; მოძალადე კაცისაგან დამიფარე, რომელნიც ფიქრობენ ჩემი ნაბიჯების დაბრკოლებას."},"5":{"verse":5,"text":"გამიმზადეს ამპარტავნებმა მახე და საბელი, ბადე განართხეს გზაზე, ხაფანგი დამიგეს. სელა."},"6":{"verse":6,"text":"ვუთხარი უფალს: ჩემი ღმერთი ხარ შენ; ისმინე, უფალო, ხმა ჩემი ვედრებისა."},"7":{"verse":7,"text":"უფალო! უფალო, ძალო ჩემი ხსნისა! ფარი ხარ ჩემი თავისა ბრძოლის დღეს."},"8":{"verse":8,"text":"ნუ აასრულებ, უფალო, ბოროტის გულისწადილს, მის ბოროტ ზრახვას ნუ მისცემ გზას, თორემ აღზევდება. სელა."},"9":{"verse":9,"text":"თავი ჩემთა გარემომცველთა დაფაროს ტვირთმა მათთა ბაგეთა."},"10":{"verse":10,"text":"დაეცეთ ზემოდან ნაკვერჩხლები, ცეცხლში ჩაცვივდნენ, ღრმა ორმოში - ვეღარ წამოდგნენ."},"11":{"verse":11,"text":"ავსიტყვა კაცი ნუ დამკვიდრდება ქვეყანაზე, მოძალე კაცი ბოროტებამ მოინადიროს ძირს დასაცემად."},"12":{"verse":12,"text":"ვიცი, რომ იქმს უფალი განკითხვას გლახაკისა და სამართალს უპოვართა."},"13":{"verse":13,"text":"ხოლო მართალნი განადიდებენ შენს სახელს, დამკვიდრდებიან გულწრფელნი შენს პირისპირ."}},"meta":{"connection":"kaOrth","book_number":230,"chapter_number":139,"previous_chapter":{"connection":"kaOrth","book_number":230,"chapter":138},"next_chapter":{"connection":"kaOrth","book_number":230,"chapter":140}}}