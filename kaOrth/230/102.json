{"chapter":{"1":{"verse":1,"text":"დავითისა. ადიდე, სულო ჩემო უფალი და მთელო შიგნეულობავ ჩემო - მისი წმიდა სახელი."},"2":{"verse":2,"text":"ადიდე, სულო ჩემო, უფალი და ნუ დაივიწყებ მის ქველმოქმედებას."},"3":{"verse":3,"text":"ის არის შემნდობი ყველა შენი ბრალისა, მკურნალი ყველა შენი სნეულებისა."},"4":{"verse":4,"text":"საფლავიდან დამხსნელი შენი სიცოცხლისა, შენი გვირგვინდამდგმელი წყალობით და შებრალებით;"},"5":{"verse":5,"text":"სიკეთით ამვსები შენი გულისთქმისა, არწივის მსგავსად განმაახლებელი შენი სიჭაბუკისა."},"6":{"verse":6,"text":"სიმართლეს იქმს უფალი და სამართალს ყველა ჩაგრულისათვის."},"7":{"verse":7,"text":"აუწყა თავისი გზები მოსეს, ისრაელიანებს - თავისი საქმენი."},"8":{"verse":8,"text":"შემბრალე და ლმობიერია უფალი, სულგრძელი და მრავალმოწყალე."},"9":{"verse":9,"text":"არც სამუდამოდ იდავებს და არც საუკუნოდ გაწყრება."},"10":{"verse":10,"text":"არც ჩვენი ცოდვების მიხედვით მოგვაგო და არც ჩვენი ბრალისამებრ გადაგვიხადა."},"11":{"verse":11,"text":"რადგან, რაოდენ ცა მაღალია დედამიწაზე, მისი წყალობაც ძლიერია მის მოშიშთა მიმართ."},"12":{"verse":12,"text":"როგორც დაცილებულია აღმოსავლეთი დასავლეთისგან, ისე გაგვაშორა მან დანაშაული ჩვენი."},"13":{"verse":13,"text":"როგორც მამა შეიწყნარებს შვილებს, შეიწყნარა უფალმა მოშიშნი მისნი."},"14":{"verse":14,"text":"რადგან უწყის აგებულება ჩვენი, ახსოვს, რომ მტვერი ვართ ჩვენ."},"15":{"verse":15,"text":"ბალახივით არის დღენი კაცისა, ველის ყვავილივით აყვავდება."},"16":{"verse":16,"text":"ქარი გადაუქროლებს და - აღარ არის და ვეღარავინ იცნობს მის ნაალაგევს."},"17":{"verse":17,"text":"ხოლო წყალობა უფლისა უკუნისამდეა მის მოშიშთა მიმართ და მისი სიმართლე - შვილთაშვილებზე,"},"18":{"verse":18,"text":"ვინც იცავს მის აღთქმას და ვისაც ახსოვს მისი მცნებანი და ასრულებს კიდეც."},"19":{"verse":19,"text":"უფალმა ცაში დაიდგა ტახტი თვისი და მეუფება მისი ფლობს ყოველივეს."},"20":{"verse":20,"text":"ადიდეთ უფალი, ანგელოზნო მისნო; ძალით ძლიერნი, მისი სიტყვის შემსრულებელნი, ემორჩილებიან მის ნათქვამს."},"21":{"verse":21,"text":"ადიდეთ უფალი, ყოველნო სპანო მისნო, მსახურნო მისნო, მისი ნების შემსრულებელნო."},"22":{"verse":22,"text":"ადიდეთ უფალი, ყოველი მისი ნამოქმედარი, მისი მეუფების ყველა ადგილას. ადიდე, სულო ჩემო, უფალი."}},"meta":{"connection":"kaOrth","book_number":230,"chapter_number":102,"previous_chapter":{"connection":"kaOrth","book_number":230,"chapter":101},"next_chapter":{"connection":"kaOrth","book_number":230,"chapter":103}}}