{"chapter":{"1":{"verse":1,"text":"გალობა.ფსალმუნი კორახის ძეთა, გუნდისლოტარს, მახალათის საკრავზე საგალობლად. მოძღვრება ჰემან ეზრახელისა. უფალო, ღმერთო ჩემო მხსნელო! დღისით ვღაღადებ, ღამით - შენს პირისპირ."},"2":{"verse":2,"text":"მოვიდეს შენ წინაშე ჩემი ლოცვა, ყური მოაპყარ ვედრებას ჩემსას."},"3":{"verse":3,"text":"რადგან აღივსო სიავით სული ჩემი და ჩემი სიცოცხლე ჯოჯოხეთს უახლოვდება."},"4":{"verse":4,"text":"შევირაცხე მკვდრების გვერდით, შევიქენი, ვითარცა კაცი უძალღონო."},"5":{"verse":5,"text":"მკვდრებს შორისა ვარ ჩაგდებული, ვითარცა მოწყლულნი, სამარეში მწოლიარენი, რომელთაც აღარ გაიხსენებ და რომელნიც შენი ხელით მოისრნენ."},"6":{"verse":6,"text":"მომათავსე ქვესკნელის ორმოში, ბნელეთში, მორევში."},"7":{"verse":7,"text":"მე დამატყდა თავს რისხვა შენი და ყველა შენი ტალღით დამტანჯე. სელა."},"8":{"verse":8,"text":"შენ განმაშორე ნაცნობნი ჩემნი, საზიზღარი გამხადე მათთვის; დამაპატიმრეს და ვერ გამოვდივარ."},"9":{"verse":9,"text":"თვალი ჩემი დანაღვლიანდა ტანჯვით; მოგიხმობდი, უფალო, ყოველდღე, შენკენ ვიწვდიდი ხელებს."},"10":{"verse":10,"text":"ნუთუ მკვდრებისთვის მოიმოქმედებ სასწაულს? თუ მიცვალებულნი წამოდგებიან და განგადიდებენ? სელა."},"11":{"verse":11,"text":"განა საფლავში ილაპარაკებენ შენს წყალობაზე და შენს ჭეშმარიტებაზე - ჯოჯოხეთში?"},"12":{"verse":12,"text":"შეიცნობენ წყვდიადში შენს სასწაულებს და შენს სიმართლეს - დავიწყების ქვეყანაში?"},"13":{"verse":13,"text":"მე კი, უფალო, შენ გევედრებოდი და დილ-დილაობით ჩემი ლოცვა წინ გეგებებოდა."},"14":{"verse":14,"text":"რად მიატოვე, უფალო, სული ჩემი, უკუიქციე პირისახე ჩემგან?"},"15":{"verse":15,"text":"ღარიბი ვარ და ტანჯული ყრმობიდანვე, შენს საშინელებებს ვზიდავ, ვუძლურდები."},"16":{"verse":16,"text":"თავზე გადამიარა შენმა მრისხანებამ. შენმა შიშის ზარმა გამანადგურა."},"17":{"verse":17,"text":"გარს მივლიდნენ წყლების მსგავსად ყოველდღიურად, ყველა ერთად მერტყმოდა გარს."},"18":{"verse":18,"text":"შენ განმაშორე მოყვარე და მეგობარი, ჩემი ნაცნობნი ბნელით მოცულან."}},"meta":{"connection":"kaOrth","book_number":230,"chapter_number":87,"previous_chapter":{"connection":"kaOrth","book_number":230,"chapter":86},"next_chapter":{"connection":"kaOrth","book_number":230,"chapter":88}}}