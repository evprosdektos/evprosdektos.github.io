{"chapter":{"1":{"verse":1,"text":"შენ გესავ, უფალო, ნურც შევრცხვენილვარ ნურასოდეს."},"2":{"verse":2,"text":"შენი სიმართლით მიხსენი და გადამარჩინე, ყური მომაპყარ და მიშველე."},"3":{"verse":3,"text":"იყავი ჩემთვის კლდოვანი თავშესაფარი, რომ მოვდიოდე შენთან მარადჟამს; გაეცი ბრძანება ჩემს საშველად, რადგან ჩემი ბურჯი და ჩემი სიმაგრე ხარ."},"4":{"verse":4,"text":"ღმერთო ჩემო, მიხსენი ბოროტის ხელისაგან, უკანონობის მოქმედისა და მმარცველის ხელისაგან."},"5":{"verse":5,"text":"რადგან შენა ხარ ჩემი იმედი, უფალო, ღმერთო ჩემო, ჩემი სასო ყრმობიდანვე."},"6":{"verse":6,"text":"შენზე ვიყავი დაყრდნობილი მუცლიდანვე, შენ გამომიყვანე დედის წელიდან; შენ გეკუთვნის ჩემი ხოტბა მუდამ."},"7":{"verse":7,"text":"საოცრებასავით ვიყავი მრავალთათვის; და შენ ხარ ჩემი ძალოვანი თავშესაფარი."},"8":{"verse":8,"text":"ივსება ჩემი პირი შენი ქებით და შენმიერი ბრწყინვალებით ყოველდღიურად."},"9":{"verse":9,"text":"ნუ უკუმაგდებ სიბერის ჟამს, უძლურების დროს ნუ მიმატოვებ."},"10":{"verse":10,"text":"რადგან მოილაპარაკეს ჩემმა მტრებმა ჩემზე და ერთად მოითათბირეს ჩემი სულის წინააღმდეგ ჩასაფრებულებმა."},"11":{"verse":11,"text":"და ამბობენ: ღმერთმა მიატოვა იგი; დაედევნეთ და შეიპყარით, რაკი არა ჰყავს მხსნელი."},"12":{"verse":12,"text":"ღმერთო, ნუ დამშორდები; ღმერთო ჩემო, ჩემს შესაწევნად გამოეშურე."},"13":{"verse":13,"text":"დაე, შერცხვნენ და მოისპონ ჩემი სულის მტრები; სირცხვილმა და გაწბილებამ დაბუროს ჩემთვის სიავის მაძიებლები."},"14":{"verse":14,"text":"ხოლო მე ვესავდე და ვამრავლებდე ყოველნაირად შენს ქებას;"},"15":{"verse":15,"text":"ბაგენი ჩემი ილაპარაკებენ შენს სიმართლეზე, ყოველდღეა შველა შენმიერი, რადგან არ ვიცი მათი რიცხვი."},"16":{"verse":16,"text":"შევალ უფალი ღმერთის ძლიერებით, გავიხსენებ შენს სიმართლეს, მხოლოდ შენსას."},"17":{"verse":17,"text":"ღმერთო, შენ მასწავლიდი ყრმობიდანვე და დღესაც ვუბნობ შენს საოცრებაზე."},"18":{"verse":18,"text":"ასევე მოხუცებულობამდე და ღრმა სიბერემდე, ნუ მიმატოვებ, ღმერთო, ვიდრე გავაცნობდე შენს ძალას ამ თაობას და ყველა მომავალს - შენს სიძლიერეს."},"19":{"verse":19,"text":"ხოლო შენი სიმართლე, ღმერთო, ზეცამდეა, რომ ჰქმენ საქმენი დიდნი; ღმერთო, ვინ არის შენი ბადალი?"},"20":{"verse":20,"text":"შენ მაჩვენე მრავალი და მძიმე გაჭირვება; კვლავ გამაცოცხლე და დედამიწის უფსკრულიდან ამომიყვანე კვლავ."},"21":{"verse":21,"text":"შენ გაამრავლე დიდება ჩემი და მობრუნდი ჩემს სანუგეშებლად."},"22":{"verse":22,"text":"მეც მადლობას გადაგიხდი ებნის საკრავით, ვადიდებ შენს ჭეშმარიტებას, ღმერთო; გიგალობებ ქნარით, წმიდაო ისრაელისა."},"23":{"verse":23,"text":"იხარებენ ჩემი ბაგენი, როს გიგალობებ შენ, და ჩემი სულიც, შენ რომ დაიხსენი."},"24":{"verse":24,"text":"ჩემი ენაც ყოველდღე წარმოსთქვამს შენს სიმართლეს, რადგან შერცხვნენ და დამცირდნენ ჩემი ავის მაძიებელნი."}},"meta":{"connection":"kaOrth","book_number":230,"chapter_number":70,"previous_chapter":{"connection":"kaOrth","book_number":230,"chapter":69},"next_chapter":{"connection":"kaOrth","book_number":230,"chapter":71}}}