{"chapter":{"1":{"verse":1,"text":"მოძღვრება ასაფისა. რატომ მიგვატოვე, უფალო - სამუდამოდ? აინთო შენი რისხვა შენი სამწყსოს ცხვარზე?"},"2":{"verse":2,"text":"გაიხსენე შენი თემი, რომელიც ადრევე შეიძინე, იხსენი ტომი შენი სამკვიდრო, ეს მთა სიონისა, რომელზეც შენი სავანეა,"},"3":{"verse":3,"text":"წარმართე შენი ნაბიჯები მარადიული ნანგრევებისკენ - ყოველივე დაუნგრევია მტერს."},"4":{"verse":4,"text":"შენი მტრები ღმუიან შენს საკრებულოში; დადეს თავიანთი ნიშნები სასწაულების მაგიერ."},"5":{"verse":5,"text":"ემსგავსებოდნენ იმათ, ვინც ხის ტოტებზე ცულს შემართავს."},"6":{"verse":6,"text":"და ახლა ჩუქურთმები უროთი და ცულით დაამტვრიეს ერთიანად."},"7":{"verse":7,"text":"ცეცხლს მისცეს შენი ტაძარი, მიწასთან გაასწორეს შენი სახელის სამკვიდრებელი."},"8":{"verse":8,"text":"თქვეს თავიანთ გულში: გავანადგუროთ ისინი ერთიანად. დაწვეს ღმერთის ყველა საკრებულო დედამიწაზე."},"9":{"verse":9,"text":"ჩვენს სასწაულებს ვეღარ ვხედავთ, აღარ გვყავს წინასწარმეტყველი და არვინ არის ჩვენთან, რომ იცოდეს - როდემდე?"},"10":{"verse":10,"text":"ღმერთო, როდემდე უნდა იგინოს მტერმა? ნუთუ მარადჟამს უნდა შელანძღოს მოშუღარმა შენი სახელი?"},"11":{"verse":11,"text":"რატომ სწევ უკან შენს ხელს და შენს მარჯვენას? გამოიღე შენი უბიდან და მოსპე."},"12":{"verse":12,"text":"ხოლო ღმერთი მეფეა ჩემი ადრიდანვე, შველა-ხსნის მოქმედი ქვეყნიერებაზე."},"13":{"verse":13,"text":"შენ გაკვეთე ზღვა შენი ძალით, წყალზე მიუმვრიე თავები ურჩხულებს."},"14":{"verse":14,"text":"შენ გაუჭეჭყე თავი ლევიათანს, მიეცი საჭმელად იგი უდაბნოს ხალხს."},"15":{"verse":15,"text":"შენ გააპე წყარო და ხევი, შენ დააშრე ძლიერი მდინარენი."},"16":{"verse":16,"text":"შენია დღე, ღამეც შენია; შენ განამზადე მთვარე და მზე."},"17":{"verse":17,"text":"შენ დაადგინე ყველა საზღვარი ქვეყნიერებისა, ზაფხულ-ზამთარი შენ დააარსე."},"18":{"verse":18,"text":"გაიხსენე ეს: მტერი აგინებს უფალს და არამზადა ხალხი ლანძღავს შენს სახელს."},"19":{"verse":19,"text":"მხეცებს ნუ მისცემ შენი გვრიტის სულს, შენი ღარიბების სიცოცხლეს ნუ დაივიწყებ."},"20":{"verse":20,"text":"მიხედე აღთქმას, რადგან აივსო ქვეყნიერების ბნელი ადგილები ძალადობის სადგომებით."},"21":{"verse":21,"text":"ნუ დაბრუნდება ჩაგრული გაწბილებულად, ღარიბ-ღატაკნი აქებენ შენს სახელს."},"22":{"verse":22,"text":"აღდეგ, უფალო, ედავე შენს მოდავეებს, გაიხსენე შენი ლანძღვა არამზადებისაგან ყოველდღე."},"23":{"verse":23,"text":"ნუ დაივიწყებ შენი მტრების ხმას; შენს მოწინააღმდეგეთა ხმაური ამოდის მუდამ."}},"meta":{"connection":"kaOrth","book_number":230,"chapter_number":73,"previous_chapter":{"connection":"kaOrth","book_number":230,"chapter":72},"next_chapter":{"connection":"kaOrth","book_number":230,"chapter":74}}}