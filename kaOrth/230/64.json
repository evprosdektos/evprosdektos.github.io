{"chapter":{"1":{"verse":1,"text":"გუნდის ლოტბარს, ფსალმუნი დავითისა. გალობა. შენ შეგშვენის ხოტბა, ღმერთო, სიონზე, და შენ აგისრულებენ აღთქმას."},"2":{"verse":2,"text":"მომსმენო ლოცვისა, შენთან მოვა ყველა ხორციელი."},"3":{"verse":3,"text":"ჩადენილმა ცოდვებმა დამჯაბნეს მე; ჩვენს დანაშაულს შენ შეგვინდობ."},"4":{"verse":4,"text":"ნეტარ არს, ვისაც ამოირჩევ და დაიახლოებ, რომ იცხოვროს შენს ეზოში; გავძღებით შენი სახელის სიკეთით, წმიდაა შენი ტაძარი."},"5":{"verse":5,"text":"საშიშარო, სიმართლით გვიპასუხე, ღმერთო, ჩვენო მხსნელო, სასოებავ დედამიწის ყველა კუთხისა და შორეული ზღვის მცხოვრებთა."},"6":{"verse":6,"text":"განამზადა მთები თავისი ძალით, გარემოსილია ძლიერებით."},"7":{"verse":7,"text":"აწყნარებ ზღვათა ხმაურს, მათი ტალღების ხმაურს და ერების მღელვარებას."},"8":{"verse":8,"text":"და შეაშინებს კიდეთა მცხოვრებთ შენი სასწაულები, აღმოსავლეთსა და დასავლეთს გაამხიარულებ."},"9":{"verse":9,"text":"კეთილად გაიხსენე ქვეყანა და მორწყე, დიდად გაამდიდრე იგი; ნაკადი ღმერთისა სავსეა წყლით; მოამზადე მათი პური, რადგან ასე წარმართე იგი."},"10":{"verse":10,"text":"მის კვლებს არწყულებ, ასწორებ მის ბელტებს, ჟუჟუნა წვიმით ალბობ, მის აღმონაცენს აკურთხებ."},"11":{"verse":11,"text":"გვირგვინი დაადგი შენი სიკეთის ზაფხულს და შენი ნაკვალევიდან წვეთავს სიმსუქნე."},"12":{"verse":12,"text":"წვეთავენ უდაბნოს საძოვრებზე და ქედები ლხინით შეიმოსებიან."},"13":{"verse":13,"text":"საძოვრები ცხვრით აივსებიან და დაბლობები მარცვლეულით დაიფარებიან; იღაღადებენ და იმღერებენ."}},"meta":{"connection":"kaOrth","book_number":230,"chapter_number":64,"previous_chapter":{"connection":"kaOrth","book_number":230,"chapter":63},"next_chapter":{"connection":"kaOrth","book_number":230,"chapter":65}}}