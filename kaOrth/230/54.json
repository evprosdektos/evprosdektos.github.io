{"chapter":{"1":{"verse":1,"text":"გუნდის ლოტბარს, სიმებიან საკრავზე, მოძღვრება დავითისა. ისმინე, ღმერთო, ჩემი ლოცვა და ნუ განუდგები ჩემს ვედრებას."},"2":{"verse":2,"text":"ყური მომაპყარ და მიპასუხე; ავტირდები ჩემს საუბარში და ავღაღადდები,"},"3":{"verse":3,"text":"მტრის ხმისაგან, ბოროტის მიერ შევიწროებისაგან; რადგან თავს მახვევენ სიმრუდეს და სიძულვილით მირისხდებიან."},"4":{"verse":4,"text":"ჩემი გული თრთის ჩემს შიგნით და სიკვდილის საშინელება დამატყდა თავს."},"5":{"verse":5,"text":"შიში და ძრწოლა მოდის ჩემზე და შიშის ზარი მიპყრობს."},"6":{"verse":6,"text":"და ვამბობ: „ვინ მომცემს ფრთას, ვითარცა მტრედს?“ გავფრინდებოდი და დავბინავდებოდი."},"7":{"verse":7,"text":"აჰა, შორს, შორს გადავიხვეწებოდი, უდაბნოში დავიდებდი ბინას. სელა."},"8":{"verse":8,"text":"ავჩქარდებოდი, რომ მომენახა თავშესაფარი ძლიერი ქარისაგან, ქარიშხლისაგან."},"9":{"verse":9,"text":"მოსპე, უფალო, დაჰყავი მათი ენები; რადგანაც ვხედავ ძალადობას და შუღლს ქალაქში."},"10":{"verse":10,"text":"დღედაღამ გარეუვლიან მის კედლებს, სიმრუდე და წვალებაა მის შიგნით."},"11":{"verse":11,"text":"ბოროტებაა მის შიგნით და არ სცილდება მის ქუჩებს სიცრუე და ვერაგობა."},"12":{"verse":12,"text":"რადგან მტერი კი არ მლანძღავს, თორემ ავიტანდი; ჩემი მოძულე კი არ განდიდებულა ჩემზე, მას დავემალებოდი;"},"13":{"verse":13,"text":"შენ კი კაცი ხარ ჩემებრი, მეგობარი და მახლობელი ჩემი."},"14":{"verse":14,"text":"ერთად რომ ვსაუბრობდით ტკბილად, ღვთის სახლში დავდიოდით მღელვარებით."},"15":{"verse":15,"text":"დაატყდეს მათ სიკვდილი, ცოცხლად ჩავიდნენ ჯოჯოხეთში, რადგან ბოროტებაა მათ სადგომში, მათ შიგნით."},"16":{"verse":16,"text":"ხოლო მე მოვუხმობ ღმერთს, და უფალი მიშველის."},"17":{"verse":17,"text":"საღამოთი, დილით და შუადღბსას შევევედრები და შევტირებ, და მოისმენს ჩემს ხმას."},"18":{"verse":18,"text":"მშვიდობიანად დაიხსნა ჩემი სული ჩემ წინააღმდეგ ომისაგან, რადგან ბევრნი იყვნენ ჩემზე აღმდგარნი."},"19":{"verse":19,"text":"მოისმენს ღმერთი და უპასუხებს მათ დასაბამიდან მყოფი, სელა; რადგან არ არის ცვლილება მათში და არ ეშინიათ ღმერთისა."},"20":{"verse":20,"text":"ხელი გაიწოდეს მათთვის მშვიდობის მსურველთა წინააღმდეგ, დაარღვიეს აღთქმა."},"21":{"verse":21,"text":"ცხიმზე ჩვილია მათი ბაგეები, გულში კი ომი აქვთ; ზეთზე რბილია მათი სიტყვები, მაგრამ ისინი გაშიშვლებული ხმლებია."},"22":{"verse":22,"text":"მიანდე უფალა შენი საზრუნავი და ის შეგეხიდება, იგი არასოდეს არ დაუშვებს წმიდანის წაბორძიკებას."},"23":{"verse":23,"text":"ღმერთო, შენ ჩაგყავს ისინი ჯოჯოხეთში, სისხლის მოყვარულნი და ვერაგნი ნუ მიაღწევენ თავიანთ დღეთა ნახევარს; ხოლო მე შენ გესავ."}},"meta":{"connection":"kaOrth","book_number":230,"chapter_number":54,"previous_chapter":{"connection":"kaOrth","book_number":230,"chapter":53},"next_chapter":{"connection":"kaOrth","book_number":230,"chapter":55}}}