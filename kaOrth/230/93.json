{"chapter":{"1":{"verse":1,"text":"ღმერთო შურისგებისა, უფალო! ღმერთო შურისგებისა, გამოჩნდი."},"2":{"verse":2,"text":"ამაღლდი, მსაჯულო ქვეყნიერებისა, მიუზღე საზღაური ამპარტავნებს."},"3":{"verse":3,"text":"ვიდრემდე მოილხენენ, ბოროტნი, უფალო, ვიდრემდე მოილხენენ ბოროტნი?"},"4":{"verse":4,"text":"ვიდრემდე წარმოთქვამენ, ლაპარაკობენ, ტრაბახობენ, ყვებიან სიმრუდის მოქმედნი."},"5":{"verse":5,"text":"შენს ხალხს, უფალო, ჩაგრავენ და შენს სამემკვიდროს ტანჯავენ."},"6":{"verse":6,"text":"ქვრივსა და ხიზანს ხოცავენ და ობლებს ღუპავენ."},"7":{"verse":7,"text":"ამბობენ: ვერ იხილავს უფალი და ვერ გაიგებს ღმერთი იაკობისა."},"8":{"verse":8,"text":"გონს მოდით, უგუნურნო ერისანო; უმეცარნო, როდის დაჭკვიანდებით?"},"9":{"verse":9,"text":"დამნერგავი ყურისა განა ვერ მოისმენს? თუ თვალის შემქმნელი ვერ დაინახავს?"},"10":{"verse":10,"text":"ხალხთა განმრიგე განა ვერ ამხილებს - ის, ვინც ასწავლის ადამიანს ჭკუას?"},"11":{"verse":11,"text":"უფალმა იცის ზრახვანი კაცისა, რადგან ამაოა ისინი."},"12":{"verse":12,"text":"ნეტარია კაცი, რომელსაც დასჯი, უფალო, და შენს რჯულს ასწავლი."},"13":{"verse":13,"text":"რათა დაასვენო ავი დღეებისგან, ვიდრე ბოროტს ორმო გაეთხრებოდეს."},"14":{"verse":14,"text":"რადგან არ მოიშორებს უფალი თავის ხალხს და თავის სამემკვიდრეოს არ მიატოვებს."},"15":{"verse":15,"text":"რადგან სიმართლესთან დაბრუნდება სამართალი და მის შემდეგ ყველა გულმართალი."},"16":{"verse":16,"text":"ვინ აღუდგება ჩემ გამო ბოროტებას? ვინ ამომიდგება სიმრუდის მოქმედთა წინააღმდეგ?"},"17":{"verse":17,"text":"უფალი რომ არ ყოფილიყო ჩემი შემწე, ლამის დასახლდა ჩემი სული მდუმარებაში."},"18":{"verse":18,"text":"თუ ვთქვი: მომიცურდა ფეხი, შენი წყალობა, უფალო, გამამაგრებს."},"19":{"verse":19,"text":"როცა ფიქრები მომიმრავლდება გულში, შენი ნუგეში აამებს ჩემს სულს."},"20":{"verse":20,"text":"ნუთუ გაგიტოლდება ტახტი უკუღმართთა, უსამართლობას რომ სჩადიან შენი კანონის საწინააღმდეგოდ?"},"21":{"verse":21,"text":"გაილაშქრებენ წმიდანის სულზე და წმიდა სისხლს ბრალში გახვევენ."},"22":{"verse":22,"text":"იყო უფალი ჩემი თავშესაფარი და ღმერთი ჩემი - ბურჯი ჩემი ციხე-სიმაგრისა."},"23":{"verse":23,"text":"მიაგებს მათ თავიანთ უსამართლობას და თავიანთი სიავით მოსპობს მათ, მოსპობს მათ უფალი, ღმერთი ჩვენი."}},"meta":{"connection":"kaOrth","book_number":230,"chapter_number":93,"previous_chapter":{"connection":"kaOrth","book_number":230,"chapter":92},"next_chapter":{"connection":"kaOrth","book_number":230,"chapter":94}}}