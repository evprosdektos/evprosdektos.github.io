{"chapter":{"1":{"verse":1,"text":"გუნდისლოტბარს, დავითის საგალობელი. გიპასუხოს შენ უფალმა გაჭირვების დღეს, აგამაღლოს შენ იაკობის ღმერთის სახელმა."},"2":{"verse":2,"text":"გამოგიგზავნოს შემწეობა საწმიდრიდან. და სიონიდან შეგამაგროს შენ."},"3":{"verse":3,"text":"გაიხსენოს ყველა შენი შესაწირავი და მსუყედ ექმნეს აღსავლენი შენი. სელა."},"4":{"verse":4,"text":"მოგცეს შენ შენი გულისამებრ და აღგისრულოს ყოველი შენი განაზრახი."},"5":{"verse":5,"text":"ვიმხიარულებთ შენი შველით და ღმერთის სახელით დროშას ავაფრიალებთ; ყველა შენი სათხოვარი შეგისრულოს უფალმა."},"6":{"verse":6,"text":"ახლა მივხვდი, რომ იხსნა უფალმა ცხებული თვისი, თავისი წმიდა ზეციდან უპასუხებს მას თავისი მხსნელი მარჯვენის ძლიერებით."},"7":{"verse":7,"text":"ზოგნი ეტლებით და ზოგნი ცხენებით, ჩვენი კი ჩვენი ღმერთის სახელს ვიხსენებთ;"},"8":{"verse":8,"text":"ისინი მოიდრიკნენ და დაეცნენ, ჩვენ კი წამოვდექით და წელში გავიმართეთ."},"9":{"verse":9,"text":"უფალო, გვიხსენი. დაე, მეუფემ შეგვისმინოს ჩვენი მოხმობის დღეს."}},"meta":{"connection":"kaOrth","book_number":230,"chapter_number":19,"previous_chapter":{"connection":"kaOrth","book_number":230,"chapter":18},"next_chapter":{"connection":"kaOrth","book_number":230,"chapter":20}}}