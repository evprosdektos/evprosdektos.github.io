{"chapter":{"1":{"verse":1,"text":"დავითისა. ედავე, უფალო, ჩემს მოდავეებს, ებრძოლე ჩემ წინააღმდეგ მებრძოლთ."},"2":{"verse":2,"text":"მოიმარჯვე ფარი და ჯავშანი და აღსდექ ჩემდა შესაწევნელად."},"3":{"verse":3,"text":"იშიშვლე მახვილი და გზა გადაუკეტე ჩემს მდევნელებს: უთხარი ჩემს სულს: „შენი მხსნელი ვარ“."},"4":{"verse":4,"text":"შერცხვნენ და გაწბილდნენ ჩემი სულის მაძიებელნი, უკუიქცნენ და სირცხვილნაჭამნი დარჩნენ ჩემზე სიავის მოფიქრალნი."},"5":{"verse":5,"text":"შეიქნენ ვითარცა ჩელხი ქარის წინაშე და უფლის ანგელოზმა უკუაგდოს ისინი."},"6":{"verse":6,"text":"იყოს მათი გზები ბნელი და მოლიპული და უფლის ანგელოზი სდევნიდეს მათ."},"7":{"verse":7,"text":"რადგან უმიზეზოდ მომიმზადეს ორმო თავიანთი ხაფანგით, უმიზეზოდ არცხვენდნენ ჩემს სულს."},"8":{"verse":8,"text":"და ეწიოს მას უბედურება მოულოდნელად და მახეში, რომელიც მოამზადა, თვითონ გაებას, დასაღუპავად ჩავარდეს შიგ;"},"9":{"verse":9,"text":"ჩემი სული კი იხარებდეს უფლით, ილხენდეს მისი შემწეობით."},"10":{"verse":10,"text":"ყოველნი ძვალნი ჩემნი იტყვიან: უფალო, ვინ არის შენი მსგავსი? შენ იხსნი საწყალს ძლიერისაგან, ღარიბს და ღატაკს - მისი მძარცველისაგან."},"11":{"verse":11,"text":"აღდგებიან ჩემ მიმართ ბოროტი ცრუმოწმენი; რაც არ ვიცი, იმას მკითხავენ."},"12":{"verse":12,"text":"სიკეთის წილ ბოროტით მიხდიან, ჩემი სულის დაობლება სურთ."},"13":{"verse":13,"text":"ხოლო მე მათი სნეულების ჟამს ძაძებს ვიცვამდი, ჩემს სულს მარხვით ვაძაბუნებდი და ჩემი ლოცვა ჩემთან ბრუნდებოდა."},"14":{"verse":14,"text":"როგორც მეგობრის, როგორც ჩემი ძმის მიმართ, ისე ვიქცეოდი; მგლოვიარე დედასავით თავჩაღუნული ვიარებოდი."},"15":{"verse":15,"text":"ხოლო ჩემი მარცხის ჟამს ხარობდნენ და იკრიბებოდნენ; იკრიბებოდნენ ჩემ წინააღმდეგ სულმდაბალნი და არ ვიცოდი - რატომ; სულს მიგლეჯდნენ და არ მეშვებოდნენ."},"16":{"verse":16,"text":"პირფერული მანჭვა-დაცინვით აღრჭენდნენ კბილებს ჩემ წინააღმდეგ."},"17":{"verse":17,"text":"უფალო, რამდენს უყურებ? დამიბრუნე ჩემი სული მათი გაპარტახებისგან, ლომის ბოკვერებისგან - მხოლოდშობილი ჩემი."},"18":{"verse":18,"text":"მადლობას გეტყვი დიდ კრებულში, მირიად ხალხში შეგასხამ ხოტბას."},"19":{"verse":19,"text":"არ გაიხარონ ჩემზე მტრებმა ტყუილუბრალოდ, ჩემი მოძულენი უმიზეზოდ თვალით ანიშნებენ ერთიმეორეს."},"20":{"verse":20,"text":"რადგან მშვიდობაზე არ ლაპარაკობენ და ქვეყნიერების მორჩილთა მიმართ მზაკვრობას ფიქრობენ."},"21":{"verse":21,"text":"ფართოდ გააღეს პირი ჩემზე, თქვეს: ოჰო! ოჰო! იხილა თვალმა ჩვენმა."},"22":{"verse":22,"text":"შენ ხომ ნახე, უფალო, ნუ დადუმდები, ღმერთო, ნუ განმერიდები მე;"},"23":{"verse":23,"text":"გამოიღვიძე, გამოიღვიძე ჩემდა განსაკითხად, ღმერთო და უფალო ჩემო, ჩემი დავის გასარჩევად."},"24":{"verse":24,"text":"გამასამართლე შენი სიმართლით და ნურავინ გაიხარებს ჩემზე."},"25":{"verse":25,"text":"ნუ იტყვიან თავიანთ გულში: ოჰო! ასე გვენება. ნუ იტყვიან: ჩავყლაპეთ იგი."},"26":{"verse":26,"text":"შერცხვნენ და გაწბილდნენ ყველანი, ვისაც ჩემი ცუდი უხარია, სირცხვილით შეიმოსონ, ვინც ჩემთან მედიდურად იქცევა."},"27":{"verse":27,"text":"იგალობონ და იმხიარულონ ჩემი სიმართლის მსურველებმა და თქვან მარადჟამს: განდიდდეს უფალი, მისი მორჩილისთვის მშვიდობის მსურველი."},"28":{"verse":28,"text":"და ჩემი ენა იღაღადებს სიმართლეს შენსას და ქებას შენსას დღენიადაგ."}},"meta":{"connection":"kaOrth","book_number":230,"chapter_number":34,"previous_chapter":{"connection":"kaOrth","book_number":230,"chapter":33},"next_chapter":{"connection":"kaOrth","book_number":230,"chapter":35}}}