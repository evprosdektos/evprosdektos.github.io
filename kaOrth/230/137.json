{"chapter":{"1":{"verse":1,"text":"დავითისა. გადიდებ მთელი ჩემი გულით, ღმერთების წინაშე გიგალობებ შენ."},"2":{"verse":2,"text":"თაყვანს ვცემ შენს წმიდა ტაძარს და ვადიდებ შენს სახელს შენი წყალობისა და შენი ჭეშმარიტების გამო, რადგან განადიდე შენს ყოველ სახელზე მეტად ნათქვამი შენი."},"3":{"verse":3,"text":"რომელ დღესაც მოგიხმე, მიპასუხე, მხნეობად მიეც ჩემს სულს სიძლიერე."},"4":{"verse":4,"text":"განგადიდებენ, უფალო, ყოველნი მეფენი ქვეყნიერებისა, როცა მოისმენენ ნათქვამს შენი პირისა."},"5":{"verse":5,"text":"და უგალობებენ უფლის გზასავალს, რადგან დიდია პატივი უფლისა."},"6":{"verse":6,"text":"რადგან მაღალია უფალი და დამდაბლებულს ხედავს; ხოლო მედიდურს შორიდან შეიცნობს."},"7":{"verse":7,"text":"თუ გავივლი ჭირსა შიგან, შენ მაცოცხლებ; ჩემი მტრების ჯიბრზე გამომიწოდებ შენს ხელს და დამიხსნის მარჯვენა შენი."},"8":{"verse":8,"text":"უფალი აღასრულებს ჩემ მაგიერ; უფალო, შენი წყალობა მარადიულია; არ მიატოვო ხელთა შენთა ნამოქმედარი."}},"meta":{"connection":"kaOrth","book_number":230,"chapter_number":137,"previous_chapter":{"connection":"kaOrth","book_number":230,"chapter":136},"next_chapter":{"connection":"kaOrth","book_number":230,"chapter":138}}}