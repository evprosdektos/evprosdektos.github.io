{"chapter":{"1":{"verse":1,"text":"როდესაც გამოვიდა ისრაელი ეგვიპტიდან, სახლი იაკობისა უცხოენოვან ხალხისაგან,"},"2":{"verse":2,"text":"გახდა იუდა მისი სიწმიდე, ისრაელი - მისი სამფლობელო."},"3":{"verse":3,"text":"ზღვამ დაინახა და გაიქცა, იორდანე უკან გაბრუნდა."},"4":{"verse":4,"text":"მთები აცეკვდნენ ერკემლებივით, ბორცვნი - კრავებივით."},"5":{"verse":5,"text":"რა დაგემართა, ზღვაო, რომ გაიქეცი, და იორდანევ, უკან რომ გაბრუნდი?"},"6":{"verse":6,"text":"მთებო, რას ცეკვავთ ერკემლებივით და ბორცვებო, კრავებივით?"},"7":{"verse":7,"text":"უფლის წინაშე ძრწოდე, დედამიწავ, იაკობის ღმერთის წინაშე,"},"8":{"verse":8,"text":"რომელმაც გადააქცია კლდე წყალსატევად, კაჟი - წყაროს წყლად."},"9":{"verse":9,"text":"ჩვენ არა, უფალო, ჩვენ არა, არამედ შენს სახელს მიაგე დიდება შენი წყალობით, შენი ჭეშმარიტეაით."},"10":{"verse":10,"text":"რატომ თქვან წარმართებმა: სად არის ღმერთი მათი?"},"11":{"verse":11,"text":"ხოლო ჩვენი ღმერთი ზეცაშია; ყოველივე, რაც სურდა, მოიმოქმედა."},"12":{"verse":12,"text":"მათი კერპები ვერცხლი და ოქროა, ადამიანთა ხელით შექმნილი."},"13":{"verse":13,"text":"პირი აქვთ და ვერ ლაპარაკობენ, თვალები აქვთ და ვერ ხედავენ."},"14":{"verse":14,"text":"ყურები აქვთ და არ ესმით, ცხვირი აქვთ და ვერ იყნოსავენ."},"15":{"verse":15,"text":"ხელები აქვთ და ვერაფერს ეხებიან, ფეხები აქვთ და ვერ დადიან, ხმას ვერ გამოსცემენ თავიანთი ხორხიდან."},"16":{"verse":16,"text":"მათ დაემსგავსებიან მათი გამკეთებლები, ყველა, ვინც მათზეა მინდობილი."},"17":{"verse":17,"text":"ისრაელო, მიენდე უფალს - შემწე და ფარია ის."},"18":{"verse":18,"text":"აარონის სახლო, მიენდე უფალს - შემწე და ფარია ის."},"19":{"verse":19,"text":"მოშიშნო უფლისა, მიენდეთ უფალს - შემწე და ფარია ის."},"20":{"verse":20,"text":"უფალს ვახსოვართ - გვაკურთხებს; აკურთხებს ისრაელის სახლს, აკურთხებს აარონის სახლს."},"21":{"verse":21,"text":"აკურთხებს უფლის მოშიშებს - პატარებს დიდებთან ერთად."},"22":{"verse":22,"text":"დაე, შეგმატოთ უფალმა თქვენ, თქვენ და თქვენს შვილებს."},"23":{"verse":23,"text":"კურთხეული ხართ უფლის მიერ, ცისა და ქვეყნის შემოქმედის მიერ,"},"24":{"verse":24,"text":"ცა-ცად უფლისათვის, ხოლო ქვეყანა მისცა ადამის ძეთ."},"25":{"verse":25,"text":"არათუ მკვდრები აქებენ უფალს და ან ყოველი ქვესკნელს შთასული,"},"26":{"verse":26,"text":"არამედ ჩვენ ვადიდებთ უფალს ამიერიდან უკუნისამდე. ადიდეთ უფალი!"}},"meta":{"connection":"kaOrth","book_number":230,"chapter_number":113,"previous_chapter":{"connection":"kaOrth","book_number":230,"chapter":112},"next_chapter":{"connection":"kaOrth","book_number":230,"chapter":114}}}