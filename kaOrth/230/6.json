{"chapter":{"1":{"verse":1,"text":"რვასიმიან საკრავზე საგალობელი, გუნდისლოტბარს, დავითის ფსალმუნი. უფალო! შენი გულისწყრომით ნუ მამხილებ და შენი რისხვით ნუ დამსჯი."},"2":{"verse":2,"text":"შემიწყალე, უფალო, რადგან უძლური ვარ; განმკურნე, უფალო, რადგან შეძრწუნდნენ ჩემი ძვლები."},"3":{"verse":3,"text":"ჩემი სულიც შეძრწუნებულია და შენ, უფალო, როდემდე?"},"4":{"verse":4,"text":"შემობრუნდი, უფალო, გადაარჩინე ჩემი სული, მიხსენი შენი წყალობისათვის."},"5":{"verse":5,"text":"რადგან არ არის შენი გახსენება სიკვდილში; ვიღა შეგასხამს ქვესკნელიდან ქება- დიდებას?"},"6":{"verse":6,"text":"მოვიქანცე ვაებით. ყოველღამ ვბან ჩემს საწოლს, ცრემლებით ვალტობ ჩემს სარეცელს."},"7":{"verse":7,"text":"დაიშრიტა წუხილით ჩემი თვალი, გადმომცვივდა ყოველთა მტერთა გამო."},"8":{"verse":8,"text":"განმშორდით ყოველნი, მოქმედნი უსამართლობისა, რადგან ისმინა უფალმა ჩემი გოდების ხმა."},"9":{"verse":9,"text":"ისმინა უფალმა ჩემი ვედრება; უფალი შეიწყნარებს ჩემს ლოცვას."},"10":{"verse":10,"text":"გაწბილდებიან და საშინლად შეძრწუნდებიან ყოველნი მტერნი ჩემნი; უკუიქცევიან და შერცხვებიან მეყსეულად."}},"meta":{"connection":"kaOrth","book_number":230,"chapter_number":6,"previous_chapter":{"connection":"kaOrth","book_number":230,"chapter":5},"next_chapter":{"connection":"kaOrth","book_number":230,"chapter":7}}}