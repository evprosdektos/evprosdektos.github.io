{"chapter":{"1":{"verse":1,"text":"ლოცვა დავითის. მომაპყარ, უფალო, ყური, მიპასუხე, რადგან ღარიბ-ღატაკი ვარ მე."},"2":{"verse":2,"text":"დაიფარე სული ჩემი, რადგან ღვთისმოსავი ვარ; იხსენი მორჩილი შენი, შენ, ჩემო ღმერთო, შენ რომ გესავს."},"3":{"verse":3,"text":"შემიწყალე, უფალო, რადგან შენ მოგიხმობ ყოველდღე."},"4":{"verse":4,"text":"ახარე სული შენი მორჩილისა, რადგან, უფალო, შენკენ აღვაპყარ სული ჩემი."},"5":{"verse":5,"text":"რადგან შენ, უფალო, კეთილი და შემბრალე ხარ, და დიდად მოწყალე ყველას მიმართ, ვინც მოგიხმობს."},"6":{"verse":6,"text":"მოისმინე, უფალო, ლოცვა ჩემი და ყურად იღე ჩემი მუდარის ხმა."},"7":{"verse":7,"text":"ჩემი გაჭირვების დღეს მოგიხმობ, რადგან მიპასუხებ."},"8":{"verse":8,"text":"არ არსებობს შენი მსგავსი ღმერთებს შორის, უფალო, და არც მსგავსი საქმეთა შენთა."},"9":{"verse":9,"text":"ყოველი ხალხი, შენ მიერ შექმნილი, მოვა და მუხლს მოიდრეკს შენ წინაშე, უფალო, და განადიდებს შენს სახელს."},"10":{"verse":10,"text":"რადგან დიდი და სასწაულთმოქმედი ხარ, შენა ხარ ღმერთი ერთადერთი."},"11":{"verse":11,"text":"დამაყენე, უფალო, შენს გზაზე; ვივლი შენი ჭეშმარიტებისამებრ. წარმართე ჩემი გული შენი სახელის მოშიშებით."},"12":{"verse":12,"text":"გიწამებ, უფალო, ღმერთო ჩემო, მთელი გულით და განვადიდებ შენს სახელს უკუნისამდე."},"13":{"verse":13,"text":"რადგან დიდია შენი წყალობა ჩემ მიმართ, და გადაარჩინე ჩემი სული ქვესკნელის ჯოჯოხეთისგან."},"14":{"verse":14,"text":"ღმერთო! ბოროტმოქმედნი აღდგნენ ჩემ წინააღმდეგ და მტარვალთა კრებულმა მოინდომა ჩემი სული, და არ წარმოგიდგინეს თავიანთ წინაშე."},"15":{"verse":15,"text":"ხოლო შენ, უფალო, ღმერთო შემბრალევ და ლმობიერო, მრავლის მომთმენო, დიდმოწყალე და ჭეშმარიტი ხარ."},"16":{"verse":16,"text":"პირი ჰქენ ჩემკენ და შემიწყალე, უბოძე შენი სიმაგრე შენს მორჩილს და იხსენი ძე შენი მხევლისა."},"17":{"verse":17,"text":"მოიმოქმედე ჩემ მიმართ სასწაული სასიკეთო, და იხილონ ჩემმა მოძულეებმა და რცხვენოდეთ, რადგან შენ, უფალო, შემეწიე და ნუგეში მეცი."}},"meta":{"connection":"kaOrth","book_number":230,"chapter_number":85,"previous_chapter":{"connection":"kaOrth","book_number":230,"chapter":84},"next_chapter":{"connection":"kaOrth","book_number":230,"chapter":86}}}