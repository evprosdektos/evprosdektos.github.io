{"chapter":{"1":{"verse":1,"text":"გუნდის ლოტბარს, იედუთუნს, დავითის ფსალმუნი. ვიფიქრე: დავიცავ ჩემს გზებს ჩემი ენის შეცოდებისგან, ალიკაპს ავიკრავ პირზე, ვიდრე ბოროტი იმყოფება ჩემ პირდაპირ."},"2":{"verse":2,"text":"დავმუნჯდი, დავდუმდი სიკეთეზეც კი; მაგრამ ვაება გამიძლიერდა."},"3":{"verse":3,"text":"გახურდა გული ჩემი ჩემს შიგნით, ჩემს აზრებში ცეცხლი აღეგზნო; ვიწყე ლაპარაკი ჩემი ენით:"},"4":{"verse":4,"text":"მაუწყე, უფალო, ჩემი აღსასრული და როგორია ხანგრძლივობა ჩემი დღეების, შევიტყო, რა არის ჩემი ბედისწერა."},"5":{"verse":5,"text":"აჰა, გოჯებით მომეცი მე დღენი, ხოლო არსება ჩემი არაფერია შენ წინაშე; არამედ სრული ამაოებაა ყოველი ძე ხორციელი. სელა."},"6":{"verse":6,"text":"ამიტომ აჩრდილს მიუყვება ადამიანი, მაგრამ ამაოდ ფაციფუცობს, აგროვებს და არ იცის, ვის დარჩება."},"7":{"verse":7,"text":"და ახლა რას ვესავ, უფალო? შენზეა ჩემი იმედი."},"8":{"verse":8,"text":"ყოველი ჩემი ბრალისაგან გადამარჩინე, ნუ გამხდი ბრიყვის გასალანძღავად."},"9":{"verse":9,"text":"დავმუნჯდი, ბაგეს აღარ გავაღებ, რადგან შენ ჰყავი ასეთნაირად."},"10":{"verse":10,"text":"ამარიდე სასჯელი შენი; შენი ხელის დარტყმისაგან დარბეული ვარ."},"11":{"verse":11,"text":"თუ ცოდვისათვის მხილებით დასჯი ადამიანს, ვითარცა ჩრჩილი, გაილევა მისი მშვენება, მხოლოდ ამაოებაა ყოველი კაცი. სელა."},"12":{"verse":12,"text":"მოისმინე ჩემი ლოცვა, უფალო, და ჩემს ვედრებას ყური მოაპყარ; ჩემი ცრემლის მიმართ ნუ დადუმდები, რადგან მწირი ვარ შენთან და ხიზანი, ვითარცა ჩემი მამა-პაპანი."},"13":{"verse":13,"text":"განზე განმიდექ, რათა მოვმაგრდე, ვიდრე წავიდოდე და აღარ ვიქნებოდე."}},"meta":{"connection":"kaOrth","book_number":230,"chapter_number":38,"previous_chapter":{"connection":"kaOrth","book_number":230,"chapter":37},"next_chapter":{"connection":"kaOrth","book_number":230,"chapter":39}}}