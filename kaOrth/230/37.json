{"chapter":{"1":{"verse":1,"text":"ფსალმუნი დავითისა, გასახსენებელი. უფალო, შენი განრისხებისას ნუ მამხილებ და შენი რისხვის ჟამს ნუ დამსჯი."},"2":{"verse":2,"text":"რადგან შენი ისრები ჩემშია განწონილი და შენი ხელი მამძიმებს მე."},"3":{"verse":3,"text":"არ არის ჯანსაღი ადგილი ჩემს სხეულში შენი რისხვის გამო; არ არის მშვიდობა ჩემს ძვლებში ჩემი ცოდვის გამო."},"4":{"verse":4,"text":"რადგან ცოდვანი ჩემნი გასცილდნენ ჩემს თავს, მძიმე ტვირთივით დამძიმდნენ ჩემგან."},"5":{"verse":5,"text":"აყროლდნენ, დალპნენ ჩემი წყლულები ჩემი უგუნურობის გამო."},"6":{"verse":6,"text":"წელში მოვიხარე, ერთობ დავმდაბლდი, მთელ დღეს ნაღვლიანი დავიარები."},"7":{"verse":7,"text":"რადგან ჩემი წელი გათანგულია სიცხით და აღარ არის ჯანსაღი ადგილი ჩემს სხეულში."},"8":{"verse":8,"text":"დავუძლურდი და დავძაბუნდი მეტისმეტად, ვღრიალებ ჩემი გულის სატკივრით."},"9":{"verse":9,"text":"უფალო, შენ წინაშეა ყველა ჩემი სურვილი და ჩემი ოხვრაც დაფარული არ არის შენგან."},"10":{"verse":10,"text":"ჩემი გული თრთის, ძალღონე განმიდგა და თვალთა ჩემთა სინათლე - აღარც ის არის ჩემთან."},"11":{"verse":11,"text":"ჩემი მოყვარულნი და მეგობარნი განერიდნენ ჩემს წყლულებს, და ჩემი ახლობლები შორს გამიდგნენ."},"12":{"verse":12,"text":"მახე დამიგეს ჩემი სულის მაძიებლებმა, ჩემი სიავის მსურველები ბჭობენ სიცრუეს, და მთელ დღეს მზაკვრობაზე ფიქრობენ."},"13":{"verse":13,"text":"მე კი ვერ ვისმენ, ვითარცა ყრუ და ვითარცა მუნჯი, პირს რომ ვერ აღებს."},"14":{"verse":14,"text":"და დავემგვანე კაცს, რომელსაც არ ესმის და რომლის ბაგეებსაც არ გააჩნია პასუხი."},"15":{"verse":15,"text":"რადგან შენ გელოდები, უფალო, შენ უპასუხე, უფალო, ღმერთო ჩემო."},"16":{"verse":16,"text":"რადგან ვთქვი: ნუმც გაიხარონ ჩემზე; თუ ფეხი გადამიბრუნდა, გაბატონდებიან ჩემზე."},"17":{"verse":17,"text":"რადგან მარცხისთვის მე მზადა ვარ და ჩემი სატკივარი ჩემს წინაა მუდამ."},"18":{"verse":18,"text":"რადგანაც ჩემს ბრალს განვაცხადებ, ვიდარდებ ჩემს ცოდვაზე."},"19":{"verse":19,"text":"ჩემი მტრები კი ცოცხლობენ, ძლიერდებიან და მრავლდებიან ჩემი ამაოდ მოძულენი."},"20":{"verse":20,"text":"კეთილის წილ ბოროტის გადამხდელნი მმტრობენ იმისთვის, რომ კეთილს ვცდილობ."},"21":{"verse":21,"text":"ნუ მიმატოვებ, უფალო, ღმერთო ჩემო, ნუ გამშორდები."},"22":{"verse":22,"text":"გამოეშურე ჩემს შესაწევნად, უფალო, მშველელო ჩემო!"}},"meta":{"connection":"kaOrth","book_number":230,"chapter_number":37,"previous_chapter":{"connection":"kaOrth","book_number":230,"chapter":36},"next_chapter":{"connection":"kaOrth","book_number":230,"chapter":38}}}