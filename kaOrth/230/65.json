{"chapter":{"1":{"verse":1,"text":"გუნდისლოტბარს. გალობა-ფსალმუნი. შეჰღაღადეთ ღმერთს, მთელო ქვეყნიერებავ."},"2":{"verse":2,"text":"უგალობეთ მისი სახელის ღირსებას, პატივი ეცით მის დიდებულებას."},"3":{"verse":3,"text":"უთხარით ღმერთს: რა საშიშია შენი საქმენი, შენი ძალის სიმრავლით ქვეშ გაგეგებიან შენი მტრები."},"4":{"verse":4,"text":"მთელი ქვეყნიერება თაყვანსა გცემს და გაქებს შენ, უგალობებს შენს სახელს. სელა."},"5":{"verse":5,"text":"მოდით, ნახეთ ღმერთის ნამოქმედარი, საშიშია მისი მოქმედება ადამიანის შვილებზე."},"6":{"verse":6,"text":"გადააქცია ზღვა ხმელეთად, მდინარე ფეხით გადალახეს; იქ გავიხარეთ მის გამო."},"7":{"verse":7,"text":"გაბატონებულია თავისი სიძლიერით მსოფლიოზე, მისი თვალები ჭვრეტენ ერებს. ვინც ეურჩება, არ ამაღლდება. სელა."},"8":{"verse":8,"text":"ადიდეთ, ხალხნო, ღმერთი ჩვენი და აღასმინეთ ხმა მისი ქებისა."},"9":{"verse":9,"text":"შეუნარჩუნა ჩვენს სულს სიცოცხლე და არ გასწირა დასაცემად ჩვენი ფეხი."},"10":{"verse":10,"text":"რადგან გამოგვცადე ჩვენ, ღმერთო, გადაგვადნე, როგორც ვერცხლი გადაადნეს."},"11":{"verse":11,"text":"მოგვაქციე ბადეში, დაგვადგი ჩაგვრის უღელი წელზე."},"12":{"verse":12,"text":"შეგვასვი კაცი თავზე; შევედით ცეცხლსა და წყალში და გამოგვიყვანე სახალვათოდ."},"13":{"verse":13,"text":"მოვალ შენს სახლში შესაწირავებით, აღგისრულებ ჩემს აღთქმებს,"},"14":{"verse":14,"text":"რომ წარმოთქეეს ჩემმა ბაგეებმა და დაილაპარაკა ჩემმა პირმა ჩემი გაჭირვების ჟამს."},"15":{"verse":15,"text":"მსუქან შესაწირავებს ამოგიტან ერკემლის საკმევლითურთ, შემოგწირავ მოზვრებს და ვაცებს. სელა."},"16":{"verse":16,"text":"მოდით, მოისმინეთ ყველამ, ვისაც ღმერთის შიში გაქვთ, და გიამბობთ, რა გააკეთა ჩემი სულისთვის."},"17":{"verse":17,"text":"მას მოვუხმობდი ჩემი ბაგეებით და აღვამაღლე იგი ჩემი ენით."},"18":{"verse":18,"text":"სიმრუდე რომ შემემჩნია ჩემს გულში, არ მოისმენდა უფალი."},"19":{"verse":19,"text":"ამიტომ მომისმინა ღმერთმა, ყური მოაპყრო ჩემი ლოცვის ხმას."},"20":{"verse":20,"text":"კურთხეულ არს უფალი, რომ არ უარყო ჩემი ლოცვა და არ მომაკლო თავისი წყალობა."}},"meta":{"connection":"kaOrth","book_number":230,"chapter_number":65,"previous_chapter":{"connection":"kaOrth","book_number":230,"chapter":64},"next_chapter":{"connection":"kaOrth","book_number":230,"chapter":66}}}