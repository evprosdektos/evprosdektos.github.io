{"chapter":{"1":{"verse":1,"text":"გუნდის ლოტბარს, დავითის ფსალმუნი. რაჟამს მივიდა მასთან ნათან წინასწარმეტყველი, მას შემდეგ, როცა ბათ-შებაყთან შევიდა. შემიწყალე, ღმერთო, შენი წყალობისამებრ, შენი მრავალი შებრალებისამებრ წაშალე ჩემი დანაშაული."},"2":{"verse":2,"text":"მრავლად განმბანე ჩემი ბრალისაგან და ჩემი ცოდვისაგან განმწმინდე."},"3":{"verse":3,"text":"რადგან ვიცი ჩემი დანაშაული და ჩემი ცოდვა მუდამ თვალწინ მიდგას."},"4":{"verse":4,"text":"შენ, მხოლოდ შენ შეგცოდე და ბოროტება ჩავიდინე შენს თვალში, ამიტომ მართალი ხარ შენს სიტყვებში და სწორი - შენს სამართალში."},"5":{"verse":5,"text":"აჰა, უკანონოდ ჩავისახე და ცოდვით დაორსულდა ჩემზე დედაჩემი."},"6":{"verse":6,"text":"აჰა, შენ შეიყვარე ჭეშმარიტება გულით და გამაგებინე სიბრძნე ფარული."},"7":{"verse":7,"text":"მასხურე უსუპი და განვიწმინდები; განმბანე და თოვლზე მეტად გავსპეტაკდები."},"8":{"verse":8,"text":"მომასმენინე ლხინი და მხიარულება, გაახარე ჩემი ძვლები, შენ რომ დათრგუნე."},"9":{"verse":9,"text":"სახე არიდე ჩემს შეცოდებებს და ყველა ჩემი ბრალი წაშალე."},"10":{"verse":10,"text":"სუფთა გული შეჰქმენი ჩემში, ღმერთო, და წრფელი სული განაახლე ჩემს სხეულში."},"11":{"verse":11,"text":"ნუ უკუმაგდებ შენგან და ნუ წამართმევ შენი სიწმიდის სულს."},"12":{"verse":12,"text":"დამიბრუნე სიხარული შენი ხსნით და დიდებული სულით გამამაგრე."},"13":{"verse":13,"text":"ვასწავლი დამნაშავეებს შენს გზებს და ცოდვილნი დაბრუნდებიან შენთან."},"14":{"verse":14,"text":"მიხსენ სისხლთაგან, ღმერთო, ღმერთო ჩემი ხსნისა, და ჩემი ენა ხოტბას შეასხამს შენს სიმართლეს."},"15":{"verse":15,"text":"უფალო! გახსენი ჩემი ბაგენი და ჩემი პირი იტყვის შენს ქებას."},"16":{"verse":16,"text":"რადგან მსხვერპლი არა გსურს, რომ შემოგწირო, და აღსავლენს არ ინებებ."},"17":{"verse":17,"text":"შესაწირავი ღმერთისა - სული მოდრეკილი; მოდრეკილისა და მორჩილის გული არ დაამცირო, ღმერთო."},"18":{"verse":18,"text":"კეთილი უყავ შენი სურვილით სიონს, ააშენე გალავნები იერუსალიმისა."},"19":{"verse":19,"text":"მაშინ ისურვებ სიმართლის შესაწირავებს, აღსავლენსა და მთლად დასაწველს; მაშინ აიტანენ შენს სამსხვერპლოზე ზვარაკებს."}},"meta":{"connection":"kaOrth","book_number":230,"chapter_number":50,"previous_chapter":{"connection":"kaOrth","book_number":230,"chapter":49},"next_chapter":{"connection":"kaOrth","book_number":230,"chapter":51}}}