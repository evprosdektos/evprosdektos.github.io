{"chapter":{"1":{"verse":1,"text":"გუნდისლოტბარისათვის. დავითისფსალმუნი. უფალო, გამომცადე და შემიცანი."},"2":{"verse":2,"text":"შენთვის ცნობილია, როდის ვჯდები და ვდგები; გაგებული გაქვს ჩემი ზრახვანი შორიდან."},"3":{"verse":3,"text":"ჩემი სიარული და ჩემი წოლა განსაზღვრე შენ და ყველა ჩემი გზა გამოიკვლიე."},"4":{"verse":4,"text":"თუნდაც ჯერ არ იყოს სიტყვა ჩემს ენაზე, შენ უკვე იცი, უფალო, სრულად."},"5":{"verse":5,"text":"უკნიდან და წინიდან გარემომიცავი და დადე ჩემზე ხელი შენი."},"6":{"verse":6,"text":"უჩვეულოა ჩემთვის გასაგებად; აღზევებულია, ვერ შევწვდები მას."},"7":{"verse":7,"text":"საით, წავუვალ შენს სულს და შენს სახეს სად გავექცევი?"},"8":{"verse":8,"text":"ზეცაში რომ ავიდე, შენ იქა ხარ, ქვესკნელში ჩავიდე და - იქაც ხარ!"},"9":{"verse":9,"text":"ავწიო ფრთენი განთიადისა, დავსახლდე ზღვის კიდეზე,"},"10":{"verse":10,"text":"იქაც შენი ხელი წამიძღვება და შემივრდომებს მარჯვენა შენი."},"11":{"verse":11,"text":"და ვიტყვი: იქნებ ბნელმა დამფაროს და ღამე იქმნას სინათლედ ჩემთვის."},"12":{"verse":12,"text":"სიბნელეც ვერ დაბინდავს შენგან და ღამე დღესავით გაანათებს; რა სიბნელე და რა სინათლე."},"13":{"verse":13,"text":"რადგან შენ გამართე თირკმელნი ჩემნი, გამომძერწე დედაჩემის საშოში."},"14":{"verse":14,"text":"გადიდებ, რადგან საოცრებით ვარ შენივთული; საკვირველია საქმენი შენნი და ჩემმა სულმა იცის ეს სავსებით."},"15":{"verse":15,"text":"არ დაფარულა ჩემი ძვლები შენგან, როცა ჩავისახე იდუმალებაში, შევნივთდი ქვესკნელში."},"16":{"verse":16,"text":"ჩემი ჩანასახი იხილა შენმა თვალებმა და შენს წიგნში ჩაწერილია დღენი მომავალი ჩასახვისა, როცა ჯერ არ არის არც ერთი მათგანი."},"17":{"verse":17,"text":"ხოლო ჩემთვის რაოდენ მრავლისმთქმელია ზრახვანი შენნი, ღმერთო, რაოდენ დიდია რიცხვი მათი."},"18":{"verse":18,"text":"დავთვალო, ქვიშაზე უმრავლესია; გავიღვიძო და, ისევ შენთან ვარ."},"19":{"verse":19,"text":"ნეტამც მოსრავდე, ღმერთო, ბოროტს, სისხლისმსმელნო, განვედით ჩემგან!"},"20":{"verse":20,"text":"რომ გელაპარაკებიან მზაკვრულად, ამაოდ იზრახვიან შენი მტრები."},"21":{"verse":21,"text":"ნუთუ არ მოვიძულო, უფალო, შენი მოძულენი, და შენს მოწინააღმდეგეებს არ ვედაო?"},"22":{"verse":22,"text":"სრული სიძულვილით მოვიძულე ისინი, მტრებად შევრაცხე."},"23":{"verse":23,"text":"გამომცადე, უფალო, და შეიცან გული ჩემი; შემამოწმე და შეიცან აზრები ჩემი."},"24":{"verse":24,"text":"ნახე, სახიფათო გზაზე ხომ არ ვდგავარ, და წამიძეღი მარადიულ გზაზე."}},"meta":{"connection":"kaOrth","book_number":230,"chapter_number":138,"previous_chapter":{"connection":"kaOrth","book_number":230,"chapter":137},"next_chapter":{"connection":"kaOrth","book_number":230,"chapter":139}}}