{"chapter":{"1":{"verse":1,"text":"გუნდის ლოტბარს, კორახის ძეთა მოძღვრება. ღმერთო, ჩვენი ყურით მოვისმინეთ, ჩვენი მამები გვიამბობდნენ, თუ რა საქმე მოიმოქმედე მათ დღეებში, უძველეს დროში."},"2":{"verse":2,"text":"შენ შენი ხელით განდევნე ხალხები, ხოლო ისინი დანერგე; გაანადგურე ერები და განდევნე."},"3":{"verse":3,"text":"ვინაიდან მათ ხმლით არ მოუპოვებიათ ქვეყანა, და მათ მკლავებს არ დაუხსნიათ ისინი, არამედ შენმა მარჯვენამ, შენმა მკლავმა და შენი სახის ნათელმა, რადგან მათდამი კეთილგანეწყვე."},"4":{"verse":4,"text":"შენ ხარ ის, ხელმწიფეო ჩემო, ღმერთო; უბოძე შველა იაკობს."},"5":{"verse":5,"text":"შენით დავანარცხებთ ჩვენს მტრებს; შენი სახელით გავთელავთ, ვინც აღდგება ჩვენ წინააღმდეგ."},"6":{"verse":6,"text":"რადგან ჩემს მშვილდზე არა ვარ დანდობილი და ჩემი მახვილი არ დამიხსნის."},"7":{"verse":7,"text":"არამედ შენ გვიხსნი ჩვენი მტრებისაგან და ჩვენს მოძულეებს შეარცხვენ."},"8":{"verse":8,"text":"ღმერთით ვტრაბახობდით ყოველდღე და შენს სახელს ვადიდებთ უკუნისამდე. სელა."},"9":{"verse":9,"text":"მაგრამ მიგვატოვე და შეგვარცხვინე, და არ გამოდიხარ ჩვენს მხედრობასთან."},"10":{"verse":10,"text":"უკუგვაქციე მტრისაგან და ჩვენმა მოძულეებმა გაგვძარცვეს ჩვენ."},"11":{"verse":11,"text":"მიგვეცი ჩვენ, როგორც ცხვარი, შესაჭმელად, და დაგვფანტე ხალხებს შორის."},"12":{"verse":12,"text":"გაჰყიდე შენი ერი სარგებლის გარეშე, და არ იდავე მათ ფასზე."},"13":{"verse":13,"text":"მიგვეცი შესარცხვენად მეზობლებს, დასაცინად და საგინებლად - ჩვენს ირგვლივ მყოფთ."},"14":{"verse":14,"text":"იგავად გვაქციე ხალხებს შორის, თავის გასაქნევ-გამოსაქნევად ერებს შორის."},"15":{"verse":15,"text":"ყოველდღე ჩემი აუგი ჩემ წინაშეა და სირცხვილი მიფარავს სახეს"},"16":{"verse":16,"text":"შემარცხვენლისა და მაგინებლის ხმისაგან, მტრისა და შურისმაძიებლის პირისაგან."},"17":{"verse":17,"text":"ყოველივე ეს გვეწია ჩვენ, და მაინც არ დაგივიწყეთ შენ, არ გაგვიმრუდებია შენი აღთქმა."},"18":{"verse":18,"text":"არ უკუქცეულან ჩვენი გულები და არც ჩვენს ტერფებს გადაუხვევიათ შენი გზიდან."},"19":{"verse":19,"text":"როცა შენ შეგვმუსრე ტურების ადგილას და გადაგვაფარე სირცხვილის ჩრდილი."},"20":{"verse":20,"text":"ჩვენ რომ დაგვევიწყებინა სახელი ჩვენი ღმერთისა, და ხელი გაგვეშვირა უცხო კერპებისთვის,"},"21":{"verse":21,"text":"განა ღმერთი არ გვაზღვევინებს ამას? რადგან მან იცის საიდუმლონი გულისა."},"22":{"verse":22,"text":"ხოლო შენი გულისათვის გვკლავდნენ ყოველდღე, მივაჩნდით დასაკლავ ცხვრად."},"23":{"verse":23,"text":"გამოიღვიძე, რატომ გძინავს, უფალო, გამოფხიზლდი, სამუდამოდ ნუ მიგვატოვებ."},"24":{"verse":24,"text":"რატომ ფარავ შენს სახეს? ივიწყებ ჩვენს მწუხარებასა და გაჭირვებას?"},"25":{"verse":25,"text":"რადგან მეტისმეტად სულდამძიმებულნი ვართ, მიწას განერთხა ჩვენი მუცელი."},"26":{"verse":26,"text":"აღსდექ ჩვენს დასახმარებლად და გვიხსენი შენი წყალობის გულისათვის."}},"meta":{"connection":"kaOrth","book_number":230,"chapter_number":43,"previous_chapter":{"connection":"kaOrth","book_number":230,"chapter":42},"next_chapter":{"connection":"kaOrth","book_number":230,"chapter":44}}}