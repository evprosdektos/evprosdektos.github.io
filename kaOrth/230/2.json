{"chapter":{"1":{"verse":1,"text":"რატომ ბობოქრობენ ხალხები და ერები ესწრაფიან ამაოებას?"},"2":{"verse":2,"text":"ამქვეყნიური მეფეები ამხედრებულან და შეთქმულან წარჩინებულნი უფლის წინააღმდეგ, და მის ცხებულზე გალაშქრებულან."},"3":{"verse":3,"text":"დავგლეჯთ მათს სადავეებს და მოვიშორებთ მათს ხუნდებსო."},"4":{"verse":4,"text":"მკვიდრი ზეცისა გაიცინებს, უფალი აბუჩად აიგდებს მათ."},"5":{"verse":5,"text":"მაშინ ეტყვის მათ თავისი რისხვით და თავისი გულისწყრომით შეაძრწუნებს:"},"6":{"verse":6,"text":"მე ვაკურთხე მეფე ჩემი სიონზე - ჩემს წმიდა მთაზე."},"7":{"verse":7,"text":"გაუწყებთ უფლის კანონმდებლობას: უფალმა მითხრა: ძე ხარ ჩემი, დღეს გშობე შენ;"},"8":{"verse":8,"text":"მთხოვე და მოგცემ ხალხებს სამემკვიდროდ, ხოლო ქვეყნის კიდეებს - სამკვიდრებლად."},"9":{"verse":9,"text":"შენ დალეწავ მათ რკინის კვერთხით, მეთუნის ჭურჭელივით დაამსხვრევ."},"10":{"verse":10,"text":"ახლა კი გონს მოდით, მეფენო! განისწავლენით, ქვეყნის მსაჯულნო!"},"11":{"verse":11,"text":"ემსახურეთ უფალს შიშით და შეჰღაღადეთ თრთოლვით."},"12":{"verse":12,"text":"ეამბორეთ ძეს, რომ არ განრისხდეს იგი და არ დაიღუპოთ გზაში, რადგან მალე აღიგზნება რისხვა მისი. ნეტარ არს ყველა, ვინც მასზეა მინდობილი."}},"meta":{"connection":"kaOrth","book_number":230,"chapter_number":2,"previous_chapter":{"connection":"kaOrth","book_number":230,"chapter":1},"next_chapter":{"connection":"kaOrth","book_number":230,"chapter":3}}}