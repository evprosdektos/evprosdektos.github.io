{"chapter":{"1":{"verse":1,"text":"ფსალმუნი ასაფისა. ღმერთმა ღმერთთამან, უფალმა დაილაპარაკა და მოუწოდა ქვეყნიერებას მზის ამოსვლიდან მის ჩასვლამდე."},"2":{"verse":2,"text":"სიონიდან, მშვენიერების სრულქმნილებიდან, გამობრწყინდა უფალი."},"3":{"verse":3,"text":"მოვა ჩვენი ღმერთი და ნუმც დადუმდება; მის წინაშე მწველი ცეცხლია და მის ირგვლივ - ძლიერი ქარიშხალი."},"4":{"verse":4,"text":"გამოიძახებს ცას ზევიდან და დედამიწას თავისი ხალხის სამსჯავროზე:"},"5":{"verse":5,"text":"შემომიკრიბეთ ჩემი წმიდანები, რომელთაც აღთქმა დადეს ჩემთან შესაწირავზე."},"6":{"verse":6,"text":"და წარმოთქვამენ ცანი მის სიმართლეს; რადგან ღმერთია მსაჯული იგი. სელა."},"7":{"verse":7,"text":"ისმინე, ჩემო ხალხო, და გელაპარაკები; ისრაელო, გაგაფრთხილებ შენ. მე ვარ ღმერთი, შენი ღმერთი."},"8":{"verse":8,"text":"მსხვერპლისათვის კი არ გისაყვედურებ; შენი შესაწირავები ყოველთვის ჩემ წინაშეა."},"9":{"verse":9,"text":"არ შევიწირავ შენი სახლიდან ზვარაკს, არც შენი ფარეხებიდან ვაცებს."},"10":{"verse":10,"text":"რადგან ჩემია ტყის ყველა ცხოველი, პირუტყვი ათასობით მთებში."},"11":{"verse":11,"text":"ჩემთვის ცნობილია მთის ყველა ფრინველი და მინდვრის ცხოველები ჩემ წინაშე არიან."},"12":{"verse":12,"text":"თუ მომშივდა, არ გეტყვი შენ, რადგან ჩემია მსოფლიო და სავსება მისი."},"13":{"verse":13,"text":"ნუთუ ხარების ხორცსა ვჭამ და ვაცების სისხლს შევსვამ?"},"14":{"verse":14,"text":"მადლობა შესწირე ღმერთს და შეუსრულე უზენაესს აღთქმები შენი."},"15":{"verse":15,"text":"და მომიხმე მე გაჭირვების დღეს; გადაგარჩენ და შენ განმადიდებ."},"16":{"verse":16,"text":"ბოროტს კი უთხრა ღმერთმა: „რას ქადაგებ კანონებს და პირთან მიგაქვს ჩემი პირობა?"},"17":{"verse":17,"text":"შენ ხომ გძულს დარიგება და უკუმოისროლე ჩემი სიტყვები."},"18":{"verse":18,"text":"როცა ქურდს დაინახავ, მასთან გაიქცევი, და გარყვნილებთან გაქვს წილი."},"19":{"verse":19,"text":"პირი შენი მიშვებული გაქვს სიავეზე და შენი ენა თხზავს სიყალბეს."},"20":{"verse":20,"text":"დაჯდები და შენს ძმაზე ლაპარაკობ და დედაშენის შვილის შერცხვენას ცდილობ."},"21":{"verse":21,"text":"ეს ჩაიდინე შენ და მე გავჩუმდი; გეგონა, რომ მეც შენსავით ვარ; გამხილებ და შენს თვალწინ დაგიმტკიცებ."},"22":{"verse":22,"text":"ჩაუფიქრდით ამას, ღმერთის დამვიწყებლებო, თორემ მოგსრავთ და ვერვინ გიშველით."},"23":{"verse":23,"text":"მადლობის შემომწირავი განმადიდებს მე და ვინც სწორ გზას დაადგება, მას ვუჩვენებ შველას ღმერთისას“."}},"meta":{"connection":"kaOrth","book_number":230,"chapter_number":49,"previous_chapter":{"connection":"kaOrth","book_number":230,"chapter":48},"next_chapter":{"connection":"kaOrth","book_number":230,"chapter":50}}}