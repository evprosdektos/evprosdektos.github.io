{"chapter":{"1":{"verse":1,"text":"მოძღვრება ეთან ეზრახელისა. უფლის წყალობებს მარადჟამს ვუგალობებ. თაობიდან თაობას ვაცნობებ შენს ჭეშმარიტებას ჩემი პირით."},"2":{"verse":2,"text":"რადგანაც ვთქვი: უკუნისამდე დაფუძნდეს წყალობა და ცათა შიგან განიმტკიცო ჭეშმარიტება შენი."},"3":{"verse":3,"text":"დავდე პირობა ჩემს რჩეულთან, შევფიცე დავითს, ჩემს მორჩილს:"},"4":{"verse":4,"text":"უკუნისამდე გავამაგრებ შენს შთამომავლობას და თაობიდან თაობამდე დავაფუძნებ შენს ტახტს. სელა."},"5":{"verse":5,"text":"განადიდებენ ცანი შენს საოცრებებს, უფალო, ასევე შენს ჭეშმარიტებას წმიდათა კრებულში."},"6":{"verse":6,"text":"რადგან ვინ შეედრება ცაში უფალს? ვინ მიემსგავსება უფალს ღვთის შვილებში?"},"7":{"verse":7,"text":"ღმერთი დიდებულია წმიდათა კრებულში მეტისმეტად და საშიშია ყველასათვის მის ირგვლივ."},"8":{"verse":8,"text":"უფალო, ღმერთო ძალთაო! ვინ არის შენებრ მედგარი, უფალო? და შენი ჭეშმარიტება შენს გარშემოა."},"9":{"verse":9,"text":"შენ ბატონობ ზღვის მოქცევაზე, მის აბობოქრებულ ტალღებს შენ ამშვიდებ."},"10":{"verse":10,"text":"შენ განართხე რაჰაბი, როგორც განგმირული; შენი ძლიერი მკლავით გაფანტე შენი მტრები."},"11":{"verse":11,"text":"შენია ცანი, დედამიწაც შენია, სამყარო და მისი სავსება შენ დააფუძნე."},"12":{"verse":12,"text":"ჩრდილოეთი და სამხრეთი შენ შეჰქმენი; თაბორი და ხერმონი შენს სახელს უმღერებენ."},"13":{"verse":13,"text":"შენია მკლავი მაგარი; გააძლიერე ხელი შენი, მოამაღლე მარჯვენა შენი."},"14":{"verse":14,"text":"სიმართლე და მართლმსაჯულებაა შენი ტახტის საფუძველი, წყალობა და ჭეშმარიტება წინ გეგებებიან."},"15":{"verse":15,"text":"ნეტარ არს ხალხი, მცოდნე ბუკის ხმობისა: ისინი შენი სახის შუქით იარებიან, უფალო;"},"16":{"verse":16,"text":"შენი სახელით ილხენენ ყოველდღე და შენი სიმართლით ამაღლდებიან."},"17":{"verse":17,"text":"რადგან შენა ხარ მშვენება მათი ძალისა, და შენი ნებით მომაღლდება ღირსება ჩვენი."},"18":{"verse":18,"text":"რადგან უფლისაგან არის ჩვენი ფარი და წმიდა ისრაელისაგან - მეფე ჩვენი."},"19":{"verse":19,"text":"მაშინ ელაპარაკე ხილვისას შენს წმიდანებს და ეთხარი: ვუბოძე დახმარება გმირს, ავამაღლე რჩეული ხალხისაგან."},"20":{"verse":20,"text":"ვპოვე დავითი, მსახური ჩემი, წმიდა ზეთი ვცხე მას."},"21":{"verse":21,"text":"რომ ჩემმა ხელმა წარმართოს იგი და ჩემმა მკლავმა გაამაგროს."},"22":{"verse":22,"text":"ვერ დაჯაბნის მას მტერი და ურჯულო ვერ დაჩაგრავს მას."},"23":{"verse":23,"text":"მოვსრავ მის წინაშე მის მტრებს და მის მოძულეებს დავამხობ."},"24":{"verse":24,"text":"ჭეშმარიტება და წყალობა ჩემი მასთანაა და ჩემი სახელით მომაღლდება ღირსება მისი."},"25":{"verse":25,"text":"ზღვას გადავაწვდენ მის ხელს და მდინარეებს - მის მარჯვენას."},"26":{"verse":26,"text":"ის მომიწოდებს: მამაჩემი ხარ, ჩემი ღმერთი და ბურჯი ჩემი ხსნისა;"},"27":{"verse":27,"text":"მეც უფროსობას ვუბოძებ მას, ქვეყნიერების მეფეებზე უმაღლესობას,"},"28":{"verse":28,"text":"უკუნისამდე შევუნახავ მას ჩემს წყალობას და ჩემი აღთქმა საიმედო იქნება მისთვის."},"29":{"verse":29,"text":"და დავამკვიდრებ უკუნისამდე ნაშიერს მისას და მისი ტახტი - ვითარცა დღენი ცისანი."},"30":{"verse":30,"text":"თუ მიატოვეს მისმა შვილებმა ჩემი რჯული და ჩემს სამართალს არ გაჰყვებიან,"},"31":{"verse":31,"text":"თუ ჩემს წესდებებს დაარღვევენ და ჩემს მცნებებს არ დაიცავენ,"},"32":{"verse":32,"text":"კვერთხით მოვკითხავ მათ დანაშაულს და გვემით - შეცოდებას."},"33":{"verse":33,"text":"მაგრამ ჩემს წყალობას არ მოვუშლი მას და არ გავაცრუებ ჩემს ჭეშმარიტებას."},"34":{"verse":34,"text":"არ შევბღალავ ჩემს აღთქმას და არ შევცვლი, რაც აღმოხდა ჩემს ბაგეებს."},"35":{"verse":35,"text":"ერთხელ შევფიცე ჩემი სიწმიდით, განა ვეცრუები დავითს?"},"36":{"verse":36,"text":"მისი ნაშიერი მარადჟამს იქნება და მისი ტახტი, ვითარცა მზე, ჩემს პირისპირ."},"37":{"verse":37,"text":"მკვიდრი იქნება, მთვარესავით, უკუნისამდე, და ჭეშმარიტი მოწმე ზეცაში. სელა."},"38":{"verse":38,"text":"მაგრამ მიატოვე და შეიზიზღე, განრისხდი შენს ცხებულზე."},"39":{"verse":39,"text":"უგულებელყავ აღთქმა შენს მორჩილთან, მიწას დაანარცხე გვირგვინი მისი."},"40":{"verse":40,"text":"მოშალე ყველა ზღუდენი მისნი, ნანგრევებად აქციე სიმაგრენი მისნი."},"41":{"verse":41,"text":"გაძარცვეს იგი გამვლელ-გამომვლელებმა, მეზობლების დასაცინი გახდა."},"42":{"verse":42,"text":"მაღლა ასწიე მის მოშუღართა მარჯვენა, გაახარე ყველა მისი მტერი."},"43":{"verse":43,"text":"თანაც დააჩლუნგე მისი მახვილი და არ შეეწიე ომში."},"44":{"verse":44,"text":"გააცამტვერე სიწმიდე მისი და მისი ტახტი მიწასთან გაასწორე."},"45":{"verse":45,"text":"შეამცირე დღენი მისი სიჭაბუკისა, და სირცხვილით შემოსე იგი. სელა."},"46":{"verse":46,"text":"როდემდე დაგვემალები, უფალო, განუწყვეტლივ, ააგზნებ ცეცხლივით შენს მრისხანებას?"},"47":{"verse":47,"text":"გაიხსენე, რა არის ჩემი წუთისოფელი; რისთვის შეჰქმენი ფუჭად ყოველი ძე ადამისა?"},"48":{"verse":48,"text":"ვის არის ვაჟკაცი - იცოცხლოს და არ იხილოს სიკვდილი, გადაარჩინოს თავისი სული ჯოჯოხეთის ხელიდან? სელა."},"49":{"verse":49,"text":"სად არის შენი ადრინდელი წყალობა, უფალო, დავითს რომ შეჰფიცე შენი ჭეშმარიტებით?"},"50":{"verse":50,"text":"გაიხსენე, უფალო, დამცირება შენს მორჩილთა, უბით რომ ვატარებ ყველა ძლიერი ხალხისაგან."},"51":{"verse":51,"text":"როგორ ლანძღავენ შენი მტრები, უფალო, როგორ ლანძღავენ შენი ცხებულის კვალს."},"52":{"verse":52,"text":"კურთხეულ არს უფალი უკუნისამდე. ამინ, ამინ!"}},"meta":{"connection":"kaOrth","book_number":230,"chapter_number":88,"previous_chapter":{"connection":"kaOrth","book_number":230,"chapter":87},"next_chapter":{"connection":"kaOrth","book_number":230,"chapter":89}}}