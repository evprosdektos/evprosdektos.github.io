{"chapter":{"1":{"verse":1,"text":"გუნდის ლოტბარს, კორახის ძეთა ფსალმუნი. ხალხნო ყოველნო, შემოჰკარით ტაში, შეჰღაღადეთ ღმერთს გალობის ხმით;"},"2":{"verse":2,"text":"რადგან საშიშია უფალი ზენაარი, დიდი ხელმწიფე მთელი ქვეყნისა."},"3":{"verse":3,"text":"დაგვიმორჩილებს ხალხებს და ერებს - ჩვენთა ფეხთა ქვეშ. სელა."},"4":{"verse":4,"text":"ამოგვირჩევს ჩვენს სამკვიდრებელს, მშვენებას იაკობისას, რომ შეიყვარა. სელა."},"5":{"verse":5,"text":"ამაღლდა ღმერთი შეძახილის ჟამს, უფალი - საყვირის ხმაზე."},"6":{"verse":6,"text":"უგალობეთ ღმერთს, უგალობეთ, უგალობეთ ჩვენს მეფეს, უგალობეთ."},"7":{"verse":7,"text":"რადგან მთელი ქვეყნიერების მეფეა ღმერთი; უგალობეთ გონივრულად."},"8":{"verse":8,"text":"გამეფდა ღმერთი ხალხებზე, ღმერთი ზის თავის წმიდა ტახტზე."},"9":{"verse":9,"text":"მთავარნი ხალხთა შეიკრიბნენ აბრაამის ღმერთის ხალხად, რადგან ღმერთისაა ფარნი ქვეყნისანი; ამაღლდა ფრიად."}},"meta":{"connection":"kaOrth","book_number":230,"chapter_number":46,"previous_chapter":{"connection":"kaOrth","book_number":230,"chapter":45},"next_chapter":{"connection":"kaOrth","book_number":230,"chapter":47}}}