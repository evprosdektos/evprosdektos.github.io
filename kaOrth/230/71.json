{"chapter":{"1":{"verse":1,"text":"სოლომონის შესახებ. ღმერთო! შენი სამართალი მიეცი მეფეს და შენი სიმართლე - მეფის ძეს."},"2":{"verse":2,"text":"გაასამართლოს შენი ერი სიმართლით და შენი ღატაკნი - სამართლიანად."},"3":{"verse":3,"text":"მოუტანონ მთებმა მშვიდობა ერს და ბორცვებმა - სიმართლე."},"4":{"verse":4,"text":"გაასამართლოს ერის ღატაკნი, იხსნას შვილი ღარიბისა და დაჩაგროს მჩაგვრელი."},"5":{"verse":5,"text":"შენი შიში ექნებათ, ვიდრე მზე და მთვარეა, თაობიდან თაობამდე."},"6":{"verse":6,"text":"იგი ჩამოვა, როგორც წვიმა მოთიბულ მდელოზე. როგორც წვეთები, მიწას რომ რწყავენ."},"7":{"verse":7,"text":"მის დღეებში გაიფურჩქნება წმიდანი და გამრავლდება მშვიდობა, ვიდრე მთვარე არსებობს."},"8":{"verse":8,"text":"და იბატონებს ზღვიდან ზღვამდე და მდინარიდან დედამიწის კიდემდე."},"9":{"verse":9,"text":"მის წინაშე ქედს მოიდრეკენ უდაბნოს მცხოვრებნი და მისი მტრები მტვერს ალოკავენ."},"10":{"verse":10,"text":"თარშიშისა და კუნძულთა მეფენი ხარკს მოუტანენ მას; არაბეთისა და შებას მეფენი ძღვენს მოართმევენ."},"11":{"verse":11,"text":"და ყველა მეფე თაყვანსა სცემს მას, ყველა ხალხი დაემორჩილება."},"12":{"verse":12,"text":"რადგანაც იხსნის ღარიბს, მღაღადებელს და ღატაკს, ვისაც არა ჰყავს შემწე."},"13":{"verse":13,"text":"შეიწყნარებს დავრდომილსა და ღარიბს, და ღარიბთა სულებს დაიხსნის."},"14":{"verse":14,"text":"ვერაგობისა და ძალადობისგან დაიხსნის მათ სულებს, ძვირფასია მათი სისხლი მის თვალში."},"15":{"verse":15,"text":"იცოცხლებს და მისცემენ მას არაბეთის ოქროს და ილოცავენ მისთვის მუდამ, ყოველდღე აკურთხებენ მას."},"16":{"verse":16,"text":"იქნება სიუხვე პურისა დედამიწაზე, მთათა მწვერვალზე. მისი ნაყოფი იბიბინებს, ვითარცა ტყე ლიბანისა; აბიბინდებიან ქალაქებში, როგორც ბალახი დედამიწაზე."},"17":{"verse":17,"text":"მისი სახელი იქნება უკუნისამდე, ვიდრე მზე არსებობს, იბრწყინებს მისი სახელი, და იკურთხებიან მის მიერ, ყოველი ხალხი შენატრებს მას."},"18":{"verse":18,"text":"კურთხეულ არს უფალი ღმერთი, ღმერთი ისრაელისა, მარტოდ მოქმედი სასწაულისა."},"19":{"verse":19,"text":"და კურთხეულ არს სახელი მისი დიდებისა უკუნისამდე, და აივსება მისი დიდებით მთელი ქვეყნიერება. ამინ, ამინ!"},"20":{"verse":20,"text":"დამთავრდა ლოცვანი დავითისა, იესეს ძისა."}},"meta":{"connection":"kaOrth","book_number":230,"chapter_number":71,"previous_chapter":{"connection":"kaOrth","book_number":230,"chapter":70},"next_chapter":{"connection":"kaOrth","book_number":230,"chapter":72}}}