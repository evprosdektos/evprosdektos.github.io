{"chapter":{"1":{"verse":1,"text":"გუნდის ლოტბარს, დავითის ფსალმუნი, საგალობელი. აღდგეს ღმერთი, განიბნენ მისი მტრები და მისი მოძულენი უკუიქცნენ მისგან."},"2":{"verse":2,"text":"როგორც კვამლი გაიფანტება, ისე გაფანტე; როგორც ცვილი დადნება ცეცხლზე, ისე დაიღუპებიან ბოროტნი ღმერთის პირისაგან."},"3":{"verse":3,"text":"ხოლო წმიდანები გაიხარებენ და მოილხენენ ღმერთის წინაშე და სიხარულით იზეიმებენ."},"4":{"verse":4,"text":"აქეთ ღმერთი, იგალობეთ მისი სახელი, განადიდეთ ის, ვინც ცას სერავს; უფალია მისი სახელი და ილხინეთ მის წინაშე."},"5":{"verse":5,"text":"მამა ობოლთა და მსაჯული ქვრივთა - ღმერთი მის წმიდა სადგომშია,"},"6":{"verse":6,"text":"ღმერთს შეჰყავს მარტოხელები სახლში, გამოჰყავს ტყვეები შესაფერის დროს, ხოლო ურჩნი ხრიოკზე რჩებიან."},"7":{"verse":7,"text":"ღმერთო! როცა შენი ხალხის წინაშე გამოხვედი, როცა ფეხი დადგი უდაბნოში, სელა,"},"8":{"verse":8,"text":"დედამიწა შეირყა, ცანიც კი წვეთავდნენ ღმერთის პირისაგან; ეს სინაიც - ღმერთის პირისაგან, ისრაელის ღმერთისა."},"9":{"verse":9,"text":"ბარაქიანი წვიმა აწვიმე, ღმერთო, შენს სამკვიდროს, და თუ დაუძლურდება, შენ გაამაგრებ."},"10":{"verse":10,"text":"შენი ხალხი დასახლდა იქ, შენი სიკეთით განუმზადე ღარიბს, ღმერთო."},"11":{"verse":11,"text":"უფალი იძლევა სიტყვას მახარობელთა დიდი გუნდისა."},"12":{"verse":12,"text":"ჯარების მეფენი გარბიან, გარბიან, ხოლო სახლში მყოფი ნადავლს გაიყოფს."},"13":{"verse":13,"text":"თუნდაც ცხვრის ბაკებში იწვეთ, მტრედის ფრთებს ჰგავხართ ვერცხლით დაფარულს და მის ნაკრტენს მოოქროვილს."},"14":{"verse":14,"text":"როცა ყოვლისშემძლე გაფანტავს მეფეებს იქ, ცალმონის თოვლივით გაათეთრებს მას."},"15":{"verse":15,"text":"მთა ღმერთისა - მთა ბაშანისა, მთაგრეხილი - მთა ბაშანისა."},"16":{"verse":16,"text":"რატომ შეჰყურებთ შურით, მთაგრეხილებო, მთას, რომელიც ისურვა ღმერთმა თავის სამოსახლოდ და უფალი დაიმკვიდრებს სამუდამოდ?"},"17":{"verse":17,"text":"ღმერთის ეტლები უთვალავია, ათასეულები. მათ შორის არის უფალი სინაიზე, წმიდაში."},"18":{"verse":18,"text":"შენ ახვედი მაღლა, დააბრუნე ტყვე, წამოიღე ძღვენი ადამიანისათვის, და ურჩებთანაც დაისადგურა უფალმა ღმერთმა."},"19":{"verse":19,"text":"კურთხეულ არს უფალი, დღითი დღე ზრუნავს ჩვენზე; ღმერთია ჩვენი მშველერი. სელა."},"20":{"verse":20,"text":"ღმერთი არის ჩვენთვის ღმერთი მშველელი და უფალი ღმერთის ხელში არის სიკვდილის გასაღები."},"21":{"verse":21,"text":"მაგრამ ღმერთი თავს გაუჭეჭყავს თავის მტრებს, ბანჯგვლიან კეფას - დანაშაულის გზით მოსიარულეს."},"22":{"verse":22,"text":"თქვა უფალმა: ბაშანიდან დავაბრუნებ; დავაბრუნებ ზღვის სიღრმეებიდან,"},"23":{"verse":23,"text":"რათა ჩადგა შენი ფეხი მტრების სისხლში, როგორც შენი ძაღლები ჰყოფდნენ შიგ თავიანთ ენას;"},"24":{"verse":24,"text":"ნახეს შენი სვლა, ღმერთო, სვლა ჩემი ღმერთისა,"},"25":{"verse":25,"text":"წინ წარდგნენ მგალობლები, უკან - მემუსიკენი,"},"26":{"verse":26,"text":"კრებულთა შორის ადიდეთ ღმერთი უფალი წყაროდან ისრაელისა."},"27":{"verse":27,"text":"იქ ბენიამინი - უმრწემესი, წინ წახტა; იუდას თავადებმა ქვები დაუშინეს, ზებულონის თავადებმა, ნაფთალის თავადებმა."},"28":{"verse":28,"text":"შენმა ღმერთმა მოგაკუთვნა შენ ძალა, ღმერთო, განამტკიცე ის, რაც მოიმოქმედე ჩვენთვის."},"29":{"verse":29,"text":"შენი ტაძრის გამო, რომელიც იერუსალიმშია, საჩუქრებს მოგიტანენ მეფეები."},"30":{"verse":30,"text":"შერისხე მხეცი ლერწმიანისა, ხარების ჯოგი ხალხის ხბოებს შორის, რომლებიც ტრაბახობენ ოქროს ზოდებით."},"31":{"verse":31,"text":"მოვლენ დიდებულნი ეგვიპტიდან, ქუში გაუწოდებს ხელს."},"32":{"verse":32,"text":"ქვეყნიერების სამეფონო! უმღერეთ ჩვენს ღმერთს, უგალობეთ უფალს. სელა."},"33":{"verse":33,"text":"ამაღლებული ძველთუძველეს ცათა ცაში - აგერ ის გამოსცემს თავისი ხმით ძლიერების ხმას."},"34":{"verse":34,"text":"მიეცით სიძლიერე ღმერთს; მისი სიდიადე ისრაელზეა და მისი სიძლიერე - ღრუბლებში."},"35":{"verse":35,"text":"საშიში ხარ, ღმერთო, შენს ტაძარში; ღმერთი ისრაელისა - ის აძლევს ძალასა და სიმაგრეს ხალხს; კურთხეულ არს ღმერთი!"}},"meta":{"connection":"kaOrth","book_number":230,"chapter_number":67,"previous_chapter":{"connection":"kaOrth","book_number":230,"chapter":66},"next_chapter":{"connection":"kaOrth","book_number":230,"chapter":68}}}