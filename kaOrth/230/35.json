{"chapter":{"1":{"verse":1,"text":"გუნდის ლოტბარს, უფლის მორჩილი დავითისა. ბიწიერება ცოდვილისა ამბობს ჩემს გულში: არ არის შიში ღმერთისა მის თვალთა წინაშე."},"2":{"verse":2,"text":"რადგან ქლესაობს მასთან, თითქოს ეძებს მის დანაშაულს, რომ შეაძულოს."},"3":{"verse":3,"text":"მისთა ბაგეთა სიტყვები სიცრუე და სიყალბეა, ჭკუა არ ყოფნის, რომ კეთილი ქმნას."},"4":{"verse":4,"text":"უსამართლობას ფიქრობს თავის სარეცელზე, უკეთურ გზას ადგება, ბოროტს არ თაკილობს."},"5":{"verse":5,"text":"უფალო, ზეცაშია შენი წყალობა, ჭეშმარიტება შენი - ღრუბლებამდე."},"6":{"verse":6,"text":"სიმართლე შენი, ვითარცა მთები უფლისა, სამართალი შენი ღრმაა უფსკრულივით. ადამიანსა და პირუტყვს შენ შველი, უფალო."},"7":{"verse":7,"text":"რადგან ძვირფასია შენი წყალობა, ღმერთო და ადამის ძენი შენს ფრთათა ქვეშ აფარებენ თავს."},"8":{"verse":8,"text":"დაპურდებიან შენი სახლის ცხიმით და შენთა სიტკბოთა ხევიდან შეასვამ მათ."},"9":{"verse":9,"text":"რადგან შენთან არის წყარო სიცოცხლისა. შენი შუქით ვხედავთ სინათლეს."},"10":{"verse":10,"text":"მოჰფინე წყალობა შენი შენს მაღიარებლებს და სიმართლე შენი - გულწრფელებს."},"11":{"verse":11,"text":"ნუ მოაღწევს ჩემთან ფეხი ამპარტავნისა და ხელი ბოროტთა ნუ გამდევნის მე."},"12":{"verse":12,"text":"იქ დაეცნენ მოქმედნი უსამართლობისა, დავარდნენ და აღარ ძალუძთ წამოდგომა."}},"meta":{"connection":"kaOrth","book_number":230,"chapter_number":35,"previous_chapter":{"connection":"kaOrth","book_number":230,"chapter":34},"next_chapter":{"connection":"kaOrth","book_number":230,"chapter":36}}}