{"chapter":{"1":{"verse":1,"text":"ადიდეთ უფალი, რადგან კეთილია, რადგან უკუნისამდეა წყალობა მისი."},"2":{"verse":2,"text":"იტყვიან დახსნილნი უფლის მიერ, რომელმაც იხსნა ისინი მტრის ხელიდან."},"3":{"verse":3,"text":"და ქვეყნებიდან გამოკრიბა ისინი - აღმოსავლეთიდან და დასავლეთიდან, ჩრდილოეთიდან და ზღვიდან."},"4":{"verse":4,"text":"აებნათ უკაცრიელ უდაბნოში გზა, დაბა ვერ ჰპოვეს სამკვიდრებელი."},"5":{"verse":5,"text":"შიოდათ, სწყუროდათ კიდეც, მათი სული იბინდებოდა."},"6":{"verse":6,"text":"შეჰღაღადეს უფალს თავიანთი მწუხარების ჟამს და გაჭირვებიდან იხსნა ისინი."},"7":{"verse":7,"text":"და დააყენა ისინი სწორ გზაზე, რომ წასულიყვნენ სამკვიდრებელი ქალაქისაკენ."},"8":{"verse":8,"text":"დაე, უქონ უფალს წყალობა მისი და საოცრებანი მისნი ადამის ძეთა მიმართ."},"9":{"verse":9,"text":"რადგან გააძღო სული მწყურვალი და სული მშიერი აავსო სიკეთით."},"10":{"verse":10,"text":"მსხდომარენი ბნელში და წყვდიადში, ტყვენი ტანჯვისა და ბორკილისა."},"11":{"verse":11,"text":"რადგან ეურჩებოდნენ ღმერთის სიტყვებს და უზენაესის რჩევას უგულებელყოფდნენ."},"12":{"verse":12,"text":"მოდრიკა ჯაფით მათი გული, ეცემოდნენ და შემწე არ ჰყავდათ."},"13":{"verse":13,"text":"შეჰღაღადეს უფალს თავიანთი მწუხარების ჟამს და გაჭირვებიდან იხსნა ისინი."},"14":{"verse":14,"text":"გამოიყვანა ბნელიდან და წყვდიადიდან, და მათი ბორკილები დაწყვიტა."},"15":{"verse":15,"text":"დაე, უქონ უფალს წყალობა მისი და საოცრებანი მისნი ადამის ძეთა მიმართ."},"16":{"verse":16,"text":"რადგან დაამსხვრია ბჭენი სპილენძისა და ურდულნი რკინისა დაფშვნა."},"17":{"verse":17,"text":"ბრიყვები თავიანთი უკანონო გზებისა და ცოდვებისათვის იტანჯებოდნენ."},"18":{"verse":18,"text":"ყოველგვარი საჭმელი შეიზიზღა მათმა სულმა და სიკვდილის ბჭეს მიუახლოვდნენ."},"19":{"verse":19,"text":"შეჰღაღადეს უფალს თავიანთი მწუხარების ჟამს და გაჭირვებიდან იხსნა ისინი."},"20":{"verse":20,"text":"მოუვლინა სიტყვა თვისი და განკურნა ისინი, და იხსნა მოსპობისაგან."},"21":{"verse":21,"text":"დაე, უქონ უფალს წყალობა მისი და საოცრებანი მისნი ადამის ძეთა მიმართ."},"22":{"verse":22,"text":"შესწირონ შესაწირავები ქებისა და ილაპარაკონ მის საქმეებზე გალობით."},"23":{"verse":23,"text":"ზღვაში ხომალდებით გამგზავრებულებმა, დიდ წყლებზე საქმის მკეთებლებმა -"},"24":{"verse":24,"text":"მათ ნახეს საქმენი უფლისა და საოცრებანი სიღრმეებში."},"25":{"verse":25,"text":"ის იტყვის და ამოვარდება ქარიშხალი და ზეაიმართებიან ზვირთები."},"26":{"verse":26,"text":"ავლენ ცამდე, შთავლენ უფსკრულში, სული მათი განსაცდელში დადნება."},"27":{"verse":27,"text":"წრიალებენ და ირყევიან, ვათარცა მთვრალი, და მთელი მათი სიბრძნე დაინთქა."},"28":{"verse":28,"text":"და შეჰღაღადეს უფალს თავიანთი მწუხარების ჟამს და გაჭირვებიდან გამოიყვანა."},"29":{"verse":29,"text":"გადააქცევს ზღვის ღელვას სიწყნარედ და დადუმდებიან მისი ტალღები."},"30":{"verse":30,"text":"გამხიარულდებიან, რადგან მიწყნარდნენ და წაუძღვება ნანატრ ადგილას."},"31":{"verse":31,"text":"დაე, უქონ უფალს წყალობა მისი და საოცრებანი მისნი ადამის ძეთა მიმართ."},"32":{"verse":32,"text":"დაე, აღამაღლონ ხალხის კრებულში და მოხუცებულთა სადგომში ხოტბა შეასხან."},"33":{"verse":33,"text":"გადააქცევს მდინარეებს უდაბნოდ, წყაროს წყლებს - ურწყულად."},"34":{"verse":34,"text":"ნაყოფიერ მიწას - ბიცად მის მკვიდრთა უკეთურობის გამო."},"35":{"verse":35,"text":"გადააქცევს უდაბნოს წყალუხვ ტბად და გამოფიტულ მიწას - წყაროს წყლად."},"36":{"verse":36,"text":"დაასახლებს იქ მშიერთ და წამომართავს ქალაქს სცხოვრებლად."},"37":{"verse":37,"text":"დათესავენ მინდვრებს და გააშენებენ ვენახს, და უხვ ნაყოფს მოიწევენ."},"38":{"verse":38,"text":"აკურთხებს მათ და გამრავლდებიან ფრიად, და მათ პირუტყვს არ შეამცირებს."},"39":{"verse":39,"text":"დაცოტავდებიან და დამცირდებიან ჩაგვრის, უბედურებისა და წუხილისაგან."},"40":{"verse":40,"text":"სირცხვილს დაატეხს მთავრებს და ახეტიალებს უგზო-უკვლოდ."},"41":{"verse":41,"text":"გამოიყვანს ღარიბს სიღატაკიდან და მოაშენებს ცხვრის ფარასავით მის შთამომავალს."},"42":{"verse":42,"text":"ნახავენ წმიდანები და გაიხარებენ და ყოველგვარ სიმრუდეს პირი აეკვრება."},"43":{"verse":43,"text":"ვინც ბრძენია, დაიცვას ისინი და გულისხმა-ჰყოს წყალობანი უფლისა."}},"meta":{"connection":"kaOrth","book_number":230,"chapter_number":106,"previous_chapter":{"connection":"kaOrth","book_number":230,"chapter":105},"next_chapter":{"connection":"kaOrth","book_number":230,"chapter":107}}}