{"chapter":{"1":{"verse":1,"text":"ლოცვა დავითისა. ისმინე, უფალო, სიმართლე, ყური მოაპყარ ჩემს ღაღადს, გაიგონე ჩემი ლოცვა უბიწო ბაგეებიდან."},"2":{"verse":2,"text":"შენგან გამოვა ჩემი სამართალი, შენი თვალები განჭვრეტენ სწორად."},"3":{"verse":3,"text":"შენ გასინჯვ ჩემი გული, მომინახულე ღამით, გამომცადე, ვერაფერს იპოვი; არ განუდგება ჩემი პირი განზრახვას ჩემსას."},"4":{"verse":4,"text":"ადამიანურ მოქმედებაში, შენთა ბაგეთა სიტყვის თანახმად, თავს ვიცავდი უკუღმართი გზებისაგან."},"5":{"verse":5,"text":"გაამაგრე ჩემი ნაბიჯები შენს გზაზე, დაე, არ გადაუხვიონ ჩემმა ტერფებმა."},"6":{"verse":6,"text":"მე მოგიხმობ, რადგან მომისმენ, ღმერთო; ყური მომაპყარ, მოისმინე ჩემი სიტყვები."},"7":{"verse":7,"text":"გვიჩვენე გასაოცარი წყალობა, დაიმედებულთა მხსნელო მტრებისაგან შენი მარჯვენით."},"8":{"verse":8,"text":"შემინახვ თვალისჩინივით, შენი ფრთების ჩრდილქვეშ შემიფარე."},"9":{"verse":9,"text":"ბოროტთაგან, რომელნიც თავს მესხმიან, მტრებისაგან, გარს რომ მერტყმიან სულის ამოსახდელად."},"10":{"verse":10,"text":"ისინი ქონში ჩაიკეტნენ, მათი ბაგეები ამპარტავნობით ლაპარაკობენ,"},"11":{"verse":11,"text":"ყოველ ნაბიჯზე აწ გარს გვერტყმიან, გვითვალთვალებენ, რათა ძირს დაგვცენ."},"12":{"verse":12,"text":"ისინი წააგვანან ლომს, მსხვერპლზე რომ ოცნებობს და ლომის ბოკვერს, საფარში მჯდომარეს."},"13":{"verse":13,"text":"აღდექ, უფალო, წინ გადაუდექი, დააჩოქე, გადაარჩინე ჩემი სული ბოროტისაგან შენი მახვილით."},"14":{"verse":14,"text":"იმ კაცებისაგან - შენი ხელით, უფალო, ამქვეყნიური კაცებისაგან, რომელთაც წილი სიცოცხლეში აქვთ, რომელთა მუცლებს ავსებ შენი საგანძურებიდან; რათა გაძღნენ მათი შვილები და ნარჩენი თავიანთ ბავშვებს დაუტოვონ."},"15":{"verse":15,"text":"მე სიმართლით ვიხილავ შენს სახეს, გავძღები გამოღვიძებისას შენი სახების მზერით."}},"meta":{"connection":"kaOrth","book_number":230,"chapter_number":16,"previous_chapter":{"connection":"kaOrth","book_number":230,"chapter":15},"next_chapter":{"connection":"kaOrth","book_number":230,"chapter":17}}}