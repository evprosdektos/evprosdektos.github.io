{"chapter":{"1":{"verse":1,"text":"დავითისა. ნუ შეეხარბები ბოროტმოქმედებს, ნუ გშურს მათი, ვინც უკანონობას სჩადის."},"2":{"verse":2,"text":"რადგან ბალახივით მალე გახმებიან და მწვანილივით დაჭკნებიან."},"3":{"verse":3,"text":"მიენდე უფალს და ჰქმენ კეთილი; დაემკვიდრე ქვეყანაზე და მწყემსე სიმართლე."},"4":{"verse":4,"text":"ისიამოვნე უფლის მიერ და ის აგისრულებს გულის წადილს."},"5":{"verse":5,"text":"მიაქციე ღმერთზე შენი გზასავალი, მიენდე მას და ის აღასრულებს."},"6":{"verse":6,"text":"და გამოიტანს ნათელივით სიმართლეს შენსას და შენს სამართალს - შუადღესავით."},"7":{"verse":7,"text":"დაემორჩილე უფალს და დაელოდე მას. ნუ შეგშურდება თავის გზაზე წარმატებულის, კაცისა, რომელიც ბოროტს იზრახავს."},"8":{"verse":8,"text":"მოეშვი მრისხანებას და მიატოვე გულისწყრომა; ნუ გამძვინვარდები, ვინძლო არ გაბოროტდე."},"9":{"verse":9,"text":"რადგან ბოროტმოქმედნი ამოწყდებიან და უფალზე მინდობილნი დაიმკვიდრებენ ქვეყნიერებას."},"10":{"verse":10,"text":"კიდევ ცოტა და აღარ იქნება ბოროტი, დაუკვირდები მის ადგილს და აღარ იქნება იგი."},"11":{"verse":11,"text":"ხოლო თავმდაბალნი დაიმკვიდრებენ ქვეყნიერებას და დაამდებიან დიდი მშვიდობით."},"12":{"verse":12,"text":"ცუდი განზრახვა აქვს ბოროტს მართლის მიმართ და კბილებს აღრჭენს მის წინააღმდეგ."},"13":{"verse":13,"text":"უფალი დასცინის მას, რადგან ხედავს, რომ მოდის მისი დღე."},"14":{"verse":14,"text":"მახვილი იშიშვლეს ბოროტებმა და მოზიდეს თავიანთი მშვილდი, რათა ძირს დასცენ ღარიბი და ღატაკი, მოსპონ გზიანები."},"15":{"verse":15,"text":"მათი მახვილი მათსავე გულს განეწონება და მათი მშვილდები შეიმუსრება."},"16":{"verse":16,"text":"მართლის მცირედი სჯობია ცოდვილთა დიდ სიმდიდრეს."},"17":{"verse":17,"text":"რადგან მკლავები უკეთურთა შეიმუსრებიან, ხოლო მართალთა შემწე ღმერთია."},"18":{"verse":18,"text":"იცის უფალმა დღენი უცოდველთა, და მათი მემკვიდრეობა უკუნისამდე იქნება."},"19":{"verse":19,"text":"არ შერცხვებიან სიავის ჟამს და შიმშილის დღეებში დაპურდებიან."},"20":{"verse":20,"text":"რადგან ბოროტნი დაიღუპებიან და მტერნი უფლისა, ვითარცა ნასუქი ცხვრები, გაქრებიან, კვამლში გაქრებიან."},"21":{"verse":21,"text":"ბოროტი ისესხებს და არ გადაიხდის, მართალი კი შეიბრალებს და მისცემს."},"22":{"verse":22,"text":"რადგან მის მიერ ნაკურთხნი დაიმკვიდრებენ ქვეყანას, მის მიერ დაწყევლილნი კი ამოწყდებიან."},"23":{"verse":23,"text":"უფლის მიერ წარიმართება ნაბიჯები კაცისა და მის გზას შეიყვარებს."},"24":{"verse":24,"text":"კიდეც რომ წაბორძიკდეს, არ დაეცემა, რადგან ღმერთია დასაყრდენი მისი ხელისა."},"25":{"verse":25,"text":"ყმაწვილი ვიყავი, კიდეც მოვხუცდი და არ მინახავს მსურველებმა და თქვან მარადჟამს: განდიდდეს უფალზე ხელგაწვდილი."},"26":{"verse":26,"text":"ყოველდღე მოწყალებას გაიღებს და გაასესხებს, და მისი შთამომავალი კურთხეულია."},"27":{"verse":27,"text":"ერიდე ბოროტს და ჰქმენ სიკეთე და იარსებებ სამრადჟამოდ."},"28":{"verse":28,"text":"რადგან უფალი სამართლის მოყვარულია და არ მიატოვებს თავის წმიდანებს: სამარადისოდ დაცულნი იქნებიან. ბოროტთა ნაშიერი კი ამოწყდება."},"29":{"verse":29,"text":"მართალნი დაიმკვიდრებენ ქვეყანას და იარსებებენ მასზე უკუნისამდე."},"30":{"verse":30,"text":"წმიდანის ბაგენი სიბრძნეს წარმოთქვამენ და მისი ენა სიმართლეს ილაპარაკებს."},"31":{"verse":31,"text":"რჯული მისი ღმერთისა მის გულშია, არ დაუსხლტება ნაბიჯები."},"32":{"verse":32,"text":"ბოროტი უთვალთვალებს წმიდანს და მის მოკვლას აპირებს."},"33":{"verse":33,"text":"უფალი არ მიატოვებს მის ხელში და არ გაამტყუნებს მისი განკითხვის ჟამს."},"34":{"verse":34,"text":"მიენდე უფალს და დაიცავი მისი გზა, და ის აგამაღლებს, რომ დაიმკვიდრო ქვეყანა, და დაინახავ უკეთურთა განადგურებას."},"35":{"verse":35,"text":"მინახავს ბოროტი მძვინვარე, ვარჯოვან ხესავით ფესვგადგმული."},"36":{"verse":36,"text":"მაგრამ გადაიარა და აჰა, აღარ არის, დავეძებ მას და ვეღარ აპოულობ."},"37":{"verse":37,"text":"დაიცავი უმანკოება და ნახე სისწორე, რადგან მომავალი ეკუთვნის მშვიდობიან კაცს."},"38":{"verse":38,"text":"ხოლო ბრალეულნი ერთიანად მოისპობიან, ბოროტთა მომავალი გადაშენდება."},"39":{"verse":39,"text":"ხოლო წმიდათა შველა უფლისაგან არის, ის არის მათი მფარველი გაჭირვების ჟამს."},"40":{"verse":40,"text":"და დაეხმარება მათ უფალი და დაიხსნის; დაიხსნის ბოროტთაგან და უშველის, რადგან მასზე არიან მინდობილნი."}},"meta":{"connection":"kaOrth","book_number":230,"chapter_number":36,"previous_chapter":{"connection":"kaOrth","book_number":230,"chapter":35},"next_chapter":{"connection":"kaOrth","book_number":230,"chapter":37}}}