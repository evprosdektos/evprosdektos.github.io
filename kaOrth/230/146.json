{"chapter":{"1":{"verse":1,"text":"ადიდეთ უფალი! რადგან კარგია განდიდება ჩვენი უფლისა, რადგან სასურველია, შეშვენის ქება-დიდება."},"2":{"verse":2,"text":"ააშენებს იერუსალიმს უფალი, განდევნილებს ისრაელისას შემოკრებს."},"3":{"verse":3,"text":"განკურნავს გულგატეხილებს და ჭრილობებს შეუხვევს მათ."},"4":{"verse":4,"text":"დაიანგარიშებს ვარსკვლავთა რიცხვს, ყველას თავის სახელს უწოდებს."},"5":{"verse":5,"text":"დიდია უფალი და დიდძალოვანი, მისი გონიერება განუზომელია."},"6":{"verse":6,"text":"გაამხნევებს მორჩილებს უფალი, ბოროტეულებს დაამდაბლებს მიწამდე."},"7":{"verse":7,"text":"გაეხმიანეთ უფალს სამადლობელით, უგალობეთ ჩვენს ღმერთს ქნარით."},"8":{"verse":8,"text":"რომელიც ფარავს ცას ღრუბლებით, ამზადებს დედამიწისათვის წვიმას, აღმოაცენებს მთებში ბალახს."},"9":{"verse":9,"text":"აძლევს პირუტყვს თავის საზრდოს, ყორნის ბარგყებს, რომელნიც მოუხმობენ მას."},"10":{"verse":10,"text":"არც ცხენის ძლიერებას ისურვებს, არც კაცის მუხლმაგრობას ინებებს."},"11":{"verse":11,"text":"ისურვებს უფალი თავის მოშიშებს, მისი წყალობის მოიმედეებს."}},"meta":{"connection":"kaOrth","book_number":230,"chapter_number":146,"previous_chapter":{"connection":"kaOrth","book_number":230,"chapter":145},"next_chapter":{"connection":"kaOrth","book_number":230,"chapter":147}}}