{"chapter":{"1":{"verse":1,"text":"გუნდისლოტბარს, დავითისფსალმუნი. ღმერთო ჩემი დიდებისა, ნუ დადუმდები."},"2":{"verse":2,"text":"რადგან პირი ბოროტისა და პირი მზაკვრისა გაიხსნა ჩემ წინააღმდეგ. მელაპარაკებიან ცბიერი ენით."},"3":{"verse":3,"text":"სიძულვილის სიტყვებით გარს შემომერტყნენ და უმიზეზოდ მეომებიან."},"4":{"verse":4,"text":"ჩემი სიყვარულის წილ მომიძულეს, მე კი ვლოცულობ."},"5":{"verse":5,"text":"მომაგეს ბოროტი კეთილის წილ და სიძულვილი - ჩემი სიყვარულის წილ."},"6":{"verse":6,"text":"დააყენე მის მიმართ ბოროტი და ეშმაკი დადგეს მის მარჯვნივ."},"7":{"verse":7,"text":"განკითხვის დროს გამოვიდეს მტყუანი და მისი ლოცვა ცოდვად შეირაცხოს."},"8":{"verse":8,"text":"იყოს დღეები მისი მცირე და მისი ქონება წაიღოს სხვამ."},"9":{"verse":9,"text":"დარჩნენ მისი შვილები ობლად. და მისი ცოლი ქვრივად."},"10":{"verse":10,"text":"იწოწიალონ მისმა შვილებმა და იმათხოვრონ და ეძიონ თავიანთ ნანგრევებში."},"11":{"verse":11,"text":"მიითვისოს მოვალემ ყოველივე, რაც გააჩნია მას, და წარიტაცონ უცხოებმა ნაჯაფი მისი."},"12":{"verse":12,"text":"ნუ იქნება მისთვის თანამგრძნობელი და ნუ ეყოლებათ შემწყალე მის ობლებს."},"13":{"verse":13,"text":"გახდეს მისი შთამომავალი მოსასრველი, შემდგომ თაობაში წაიშალოს მათი სახელი."},"14":{"verse":14,"text":"გაუხსენდეს ბრალი მისი მამებისა უფლის წინაშე, და ცოდვა მისი დედისა ნუ წაიშლება."},"15":{"verse":15,"text":"იყვნენ ღმერთის თვალწინ მუდამ, და მოსპობს ქვეყნიერებიდან მათ სახსენებელს."},"16":{"verse":16,"text":"იმისათვის, რომ არ გაიხსენა წყალობის აღმოჩენა და დევნიდა ღარიბ-ღატაკს და გულდაჩაგრულს მოსაკლავად."},"17":{"verse":17,"text":"და შეიყვარა წყევლა - მასვე მიუვა; არ ისურვა კურთხევა - განშორდება მას."},"18":{"verse":18,"text":"და შეიმოსება წყევლით, როგორც სამოსელით, და შევა წყევლა, როგორც წყალი, მის შიგნეულობაში, და როგორც ზეთი - მის ძვლებში."},"19":{"verse":19,"text":"იყოს მისთვის, ვითარცა სამოსელი ჩაცმული და სარტყელი, გამუდმებით შემორტყმული."},"20":{"verse":20,"text":"ასეთია მისაგებელი უფლისა ჩემს მოძულეთა და ჩემს სულზე ავის მოლაპარაკეთა მიმართ."},"21":{"verse":21,"text":"ხოლო შენ, უფალო, ღმერთო ჩემო, იმოქმედე ჩემ მიმართ შენი სახელის გულისათვის, რადგან კარგია წყალობა შენი; გადამარჩინე,"},"22":{"verse":22,"text":"რადგან ღარიბ-ღატაკი ვარ მე და ჩემი გული დაწყლულებულია ჩემს შიგნით."},"23":{"verse":23,"text":"ვითარცა ჩრდილი გადახრის ჟამს, ვიარებოდი, ვეხეთქებოდი აქეთ-იქით კალიასავით."},"24":{"verse":24,"text":"მუხლნი ჩემნი დაუძლურდნენ მარხვისაგან და სხეულს ჩემსას მოაკლდა სიმსუქნე."},"25":{"verse":25,"text":"და გავხდი მე მათი სალანძღავი; დამინახავდნენ, თავს გაიქნევ-გამოიქნევდნენ."},"26":{"verse":26,"text":"შემეწიე, უფალო, ღმერთო ჩემო, მიხსენი შენი წყალობისამებრ."},"27":{"verse":27,"text":"დაე გაიგონ, რომ შენი ხელია ეს; შენ მოიმოქმედე, უფალო."},"28":{"verse":28,"text":"ისინი დამწყევლიან და შენ მაკურთხებ; აღდგებიან და შერცხვებიან, და მორჩილი შენი გაიხარებს."},"29":{"verse":29,"text":"შეიმოსონ ჩემი მოძულენი გაწბილებით და ქურქივით წამოისხან თავიანთი სირცხვილი."},"30":{"verse":30,"text":"შევაქებ უფალს ფრიად ჩემი პირით, და მრავალთა შორის ვადიდებ მას."},"31":{"verse":31,"text":"რადგან დაუდგება მარჯვნივ ღატაკს, რათა იხსნას მისი სული განმსჯელთაგან."}},"meta":{"connection":"kaOrth","book_number":230,"chapter_number":108,"previous_chapter":{"connection":"kaOrth","book_number":230,"chapter":107},"next_chapter":{"connection":"kaOrth","book_number":230,"chapter":109}}}