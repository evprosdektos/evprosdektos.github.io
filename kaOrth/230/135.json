{"chapter":{"1":{"verse":1,"text":"ადიდეთ უფალი, რადგან კეთილია, რადგან უკუნისამდეა წყალობა მისი."},"2":{"verse":2,"text":"ადიდეთ ღმერთი ღმერთებისა, რადგან უკუნისამდეა წყალობა მისი."},"3":{"verse":3,"text":"ადიდეთ უფალი უფალთა, რადგან უკუნისამდეა წყალობა მისი."},"4":{"verse":4,"text":"მარტოდმარტო მოქმედი დიდ საოცრებათა, რადგან უკუნისამდეა წყალობა მისი."},"5":{"verse":5,"text":"ცათა შემქმნელი გონიერებით, რადგან უკუნისამდეა წყალობა მისი."},"6":{"verse":6,"text":"დედამიწის განმვრცობი წყლებზე, რადგან უკუნისამდეა წყალობა მისი."},"7":{"verse":7,"text":"შემქმნელი დიდი მნათობებისა, რადგან უკუნისამდეა წყალობა მისი."},"8":{"verse":8,"text":"მზისა - სამართავად დღისით, რადგან უკუნისამდეა წყალობა მისი."},"9":{"verse":9,"text":"მთვარის და ვარსკვლავებისა - ღამით სამართავად, რადგან უკუნისამდეა წყალობა მისი."},"10":{"verse":10,"text":"რომელმაც განგმირა ეგვიპტე - პირმშოებითურთ, რადგან უკუნისამდეა წყალობა მისი."},"11":{"verse":11,"text":"და გამოიყვანა ისრაელი მათი შუაგულიდან, რადგან უკუნისამდეა წყალობა მისი."},"12":{"verse":12,"text":"ხელით ძლიერით და მკლავით შემართულით, რადგან უკუნისამდეა წყალობა მისი."},"13":{"verse":13,"text":"რომელმაც გააპო მეწამული ზღვა ნაჭერ-ნაჭერ, რადგან უკუნისამდეა წყალობა მისი."},"14":{"verse":14,"text":"და გაიყვანა ისრაელი მის შუაგულში, რადგან უკუნისამდეა წყალობა მისი."},"15":{"verse":15,"text":"და ჩაღუპა ფარაონი და მისი ჯარი მეწამულ ზღვაში, რადგან უკუნისამდეა წყალობა მისი."},"16":{"verse":16,"text":"რომელმაც წაიყვანა ხალხი თვისი უდაბნოში, რადგან უკუნისამდეა წყალობა მისი."},"17":{"verse":17,"text":"რომელმაც განგმირა მეფენი დიდნი, რადგან უკუნისამდეა წყალობა მისი."},"18":{"verse":18,"text":"და დახოცა მეფენი ძლიერნი, რადგან უკუნისამდეა წყალობა მისი."},"19":{"verse":19,"text":"სიხონი, მეფე ამორეველთა, რადგან უკუნისამდეა წყალობა მისი;"},"20":{"verse":20,"text":"ოგი, მეფე ბაშანისა, რადგან უკუნისამდეა წყალობა მისი."},"21":{"verse":21,"text":"და მისცა მათი ქვეყნები სამკვიდრებლად, რადგან უკუნისამდეა წყალობა მისი."},"22":{"verse":22,"text":"სამკვიდრებლად ისრაელს, თავის მორჩილს, რადგან უკუნისამდეა წყალობა მისი."},"23":{"verse":23,"text":"რომელმაც ჩვენი დამცირების ჟამს გაგვიხსენა, რადგან უკუნისამდეა წყალობა მისი."},"24":{"verse":24,"text":"და გვიხსნა ჩვენი მტრებისაგან, რადგან უკუნისამდეა წყალობა მისი."},"25":{"verse":25,"text":"რომელიც აძლევს პურს ყოველ ხორციელს, რადგან უკუნისამდეა წყალობა მისი."},"26":{"verse":26,"text":"ადიდეთ ცათა ღმერთი, რადგან უკუნისამდეა წყალობა მისი."}},"meta":{"connection":"kaOrth","book_number":230,"chapter_number":135,"previous_chapter":{"connection":"kaOrth","book_number":230,"chapter":134},"next_chapter":{"connection":"kaOrth","book_number":230,"chapter":136}}}