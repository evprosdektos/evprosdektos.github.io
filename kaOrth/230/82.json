{"chapter":{"1":{"verse":1,"text":"გალობა ფსალმუნი ასაფისა. ღმერთო! ნუ დადუმდები, ყურს ნუ მოიყრუებ და დამშვიდდები, ღმერთო!"},"2":{"verse":2,"text":"რადგანაც, აგერ, შენი მტრები ხმაურობენ და შენმა მოძულეებმა თავი წამოყვეს."},"3":{"verse":3,"text":"შენი ხალხის საწინააღმდეგოდ მზაკვრობენ საიდუმლოდ და თათბირობენ შენს დაფარულებზე."},"4":{"verse":4,"text":"თქვეს: „მოდით, ამოვძირკვოთ ისინი ხალხთაგან და აღარ იხსენიებოდეს სახელი ისრაელისა“."},"5":{"verse":5,"text":"მოითათბირეს ერთსულოვნად, შენ წინააღმდეგ შეკრეს პირობა;"},"6":{"verse":6,"text":"ედომელთა ბანაკებმა და ისმაელიანებმა, მოაბმა და აგარის ნაშიერმა;"},"7":{"verse":7,"text":"გებალმა, ყამონმა და ყამალეკმა, ფილისტიმელებმა ტვიროსელებთან ერთად."},"8":{"verse":8,"text":"აშურიც მათ შეუერთდა და შეიქნენ სახსარნი ლოტის ძეთათვის. სელა."},"9":{"verse":9,"text":"დამართე მათ ისევე, როგორც მიდიანს, როგორც სისერას, როგორც იაბინს კიშონის ხევზე;"},"10":{"verse":10,"text":"განადგურდნენ ისინი ყენ-დორში, სასუქად იქცნენ დედამიწისთვის."},"11":{"verse":11,"text":"მოექეცი მათ, მათს დიდებულებს ისევე, როგორც ყორებს და როგორც ზეებს, და როგორც ზებახს, როგორც ცალმუნაყს, ყველა მათს თავადს."},"12":{"verse":12,"text":"რომ ამბობდნენ: დავიმკვიდროთ ჩვენთვის სამკვიდრებელი უფლისა."},"13":{"verse":13,"text":"ღმერთო ჩემო, ჰყავ ისინი, ვითარცა ბზე, ვითარცა ნამჯა ქარში."},"14":{"verse":14,"text":"ვითარცა ცეცხლი, დამწველი ტყისა, ვითარცა ალი, მთების მბუგავი,"},"15":{"verse":15,"text":"ისე დაედევნე მათ შენი რისხვით და შენი ქარიშხლით შეაძრწუნე ისინი."},"16":{"verse":16,"text":"აავსე მათი პირი სირცხვილით, ვიდრე მოიძიებდნენ შენს სახელს, უფალო."},"17":{"verse":17,"text":"შერცხვებიან და შეძრწუნდებიან სამარადჟამოდ, და სირცხვილნაჭამნი დაიღუპებიან."},"18":{"verse":18,"text":"მიხვდებიან, რომ შენი სახელია უფალი, მხოლოდ შენა ხარ უზენაესი მთელ ქვეყნიერებაზე."}},"meta":{"connection":"kaOrth","book_number":230,"chapter_number":82,"previous_chapter":{"connection":"kaOrth","book_number":230,"chapter":81},"next_chapter":{"connection":"kaOrth","book_number":230,"chapter":83}}}