{"chapter":{"1":{"verse":1,"text":"ფსალმუნი დავითისა. იუდას უდაბნოში ყოფნის დროს. ღმერთო! შენ ხარ ჩემი ღმერთი, ცისკრის ჟამიდან გეძებ, სწყურიხარ ჩემს სულს. შენზე ნაღვლობს ჩემი სული უკაცრიელ და გამოფიტულ, უწყლო მიწაზე."},"2":{"verse":2,"text":"ასე გიხილე წმიდაში, რათა მენახა სიძლიერე და პატიოსნება შენი."},"3":{"verse":3,"text":"რადგან სიცოცხლეზე მეტია შენი წყალობა, ჩემი ბაგენი გაქებენ შენ."},"4":{"verse":4,"text":"ამიტომ გადიდებ ჩემი სიცოცხლის განმავლობაში, შენი სახელით აღვაპყრობ ხელებს."},"5":{"verse":5,"text":"ვითარცა ცხიმით და სიმსუქნით დამსუყდეს სული ჩემი."},"6":{"verse":6,"text":"როცა გიხსენებ ჩემს სარეცელზე, მთელ ღამეებს ვიფიქრებ შენზე."},"7":{"verse":7,"text":"რადგან იყავი დამხმარე ჩემი, შენს ჩრდილქვეშ მოვილხენ."},"8":{"verse":8,"text":"შენ მოგტმასნია სული ჩემი; ჩემი საყრდენია მარჯვენა შენი."},"9":{"verse":9,"text":"ხოლო ისინი, ვინც ჩემი სულის დაღუპვას ეძებენ, ქვესკნელში შთავლენ."},"10":{"verse":10,"text":"მახვილის წერა გახდებიან, მელების კერძი შეიქმნებიან."},"11":{"verse":11,"text":"მეფე კი გაიხარებს, ღმერთის მიერ იქება ყველა, ვინც მას ფიცავს, რადგან დაიგმანება ტყუილის მოლაპარაკეთა პირი."}},"meta":{"connection":"kaOrth","book_number":230,"chapter_number":62,"previous_chapter":{"connection":"kaOrth","book_number":230,"chapter":61},"next_chapter":{"connection":"kaOrth","book_number":230,"chapter":63}}}