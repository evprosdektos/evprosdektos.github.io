{"chapter":{"1":{"verse":1,"text":"დავითისა. უფალი ჩემი შუქი არის და ხსნაა ჩემი - ვის შევუშინდე? უფალი ბურჯია ჩემი სიცოცხლისა - ვისგან შევძრწუნდე?"},"2":{"verse":2,"text":"თუ დამესხმიან თავს ბოროტნი ჩემი სხეულის შესასანსლად - მჩაგვრელნი ჩემნი და მტერნი ჩემნი, თვითონვე წაბორძიკდებიან და დაეცემიან."},"3":{"verse":3,"text":"თუნდაც ჯარმა რომ დაიბანაკოს ჩემ წინააღმდეგ, არ შეშინდება ჩემი გული; თუ ომი ატყდა ჩემ წინააღმდეგ, მაინც იმედი მაქვს."},"4":{"verse":4,"text":"ერთს ვთხოვდი უფალს, ამას ვევედრები: რომ დავემკვიდრო უფლის სახლში ჩემი სიცოცხლის განმავლობაში, ვუმზერდე უფლის სიმშვენიერეს და იმის ტაძარს ვიხილავდე."},"5":{"verse":5,"text":"რადგან შემიფარებს იგი თავის კარავში გაჭირვების ჟამს, დამმალავს თავისი კარვის სამალავში, კლდეზე ამამაღლებს."},"6":{"verse":6,"text":"და ახლა მაღლა ავწევ თავს გარს შემოხვეული მტრების მიმართ და შევწირავ მის კარავში მსხვერპლსა ქებისა, ვუმღერებ და ვუგალობებ უფალს."},"7":{"verse":7,"text":"ისმინე, უფალო, ჩემი ხმა, როცა მოგიხმობ; შემიწყალე და მიპასუხე."},"8":{"verse":8,"text":"შენგან ამბობს ჩემი გული: მოძებნეთ ჩემი სახე. შენს სახეს მოვძებნი, უფალო."},"9":{"verse":9,"text":"ნუ დამალავ შენს სახეს ჩემგან, რისხვით ნუ უკუაგდებ შენს მორჩილს. ჩემი შემწე იყავი უწინ, ახლა ხელს ნუ მკრავ და ნუ მიმატოვებ, ღმერთო, ჩემო მხსნელო,"},"10":{"verse":10,"text":"რადგან დამაგდო ჩემმა დედ-მამამ, ხოლო უფალი მიმიღებს მე."},"11":{"verse":11,"text":"მიწინამძღვრე, უფალო, შენს გზაზე და დამაყენე სწორ კვალზე ჩემი მტრების გამო."},"12":{"verse":12,"text":"ნუ გადამცემ ჩემი მტრების სურვილისამებრ, რადგან აღდგნენ ჩემ წინააღმდეგ ცრუ მოწმენი და ბოროტებით სუნთქავენ,"},"13":{"verse":13,"text":"რომ არ მერწმუნა ხილვა უფლის სიკეთისა ცოცხალთა ქვეყანაში."},"14":{"verse":14,"text":"მიენდე უფალს, გამხნევდი და გაამაგრე შენი გული და გქონდეს უფლის იმედი."}},"meta":{"connection":"kaOrth","book_number":230,"chapter_number":26,"previous_chapter":{"connection":"kaOrth","book_number":230,"chapter":25},"next_chapter":{"connection":"kaOrth","book_number":230,"chapter":27}}}