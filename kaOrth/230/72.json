{"chapter":{"1":{"verse":1,"text":"ფსალმუნი ასაფისა. რა კეთილია ღმერთი ისრაელის მიმართ, გულწრფელთა მიმართ."},"2":{"verse":2,"text":"მე კი - კინაღამ გადაუხვიეს ჩემმა ფეხებმა, კინაღამ მომიცურდა ნაბიჯები."},"3":{"verse":3,"text":"რადგან შემშურდა სულელებისა, რაკი ვხედავდი ბოროტების კეთილდღეობას."},"4":{"verse":4,"text":"რადგან არა აქვთ შეჭირვება სიკვდილამდე და ჯანმრთელები არიან."},"5":{"verse":5,"text":"ადამიანის სიძნელეებს არ განიცდიან და სხვა ადამიანებთან არ ტვირთმძიმობენ."},"6":{"verse":6,"text":"ამიტომ მძივივით გარს შემოერტყა მათ ამპარტავნობა და ძალადობა სამოსელივით ჩაიცვეს."},"7":{"verse":7,"text":"სიმსუქნისაგან თვალები გადმოკარკლეს, გულები აევსოთ სიბრიყვით."},"8":{"verse":8,"text":"ყველას დასცინიან და ბოროტად ლაპარაკობენ ძალადობაზე, ქედმაღლურად ლაპარაკობენ."},"9":{"verse":9,"text":"მათი პირი ცას მისწვდა და მათი ენა დედამიწაზე დაიარება."},"10":{"verse":10,"text":"ამიტომ ბრუნდება მისი ერი აქ და სვამენ წყალს სავსე თასიდან."},"11":{"verse":11,"text":"და ამბობენ: როგორ შეიტყობს ღმერთი? და განა აქვს გაგება უზენაესს?"},"12":{"verse":12,"text":"აჰა, ეს ბოროტნი, უზრუნველნი ამა სოფლისა, იხვეჭენ დოვლათს."},"13":{"verse":13,"text":"ამაოდ გავისუფთავე გული და დავიბანე ხელები."},"14":{"verse":14,"text":"და ვიყავი ნაგვემი ყოველდღე და ვიტანჯებოდი დილდილაობით."},"15":{"verse":15,"text":"რომ მეთქვა: ვიმსჯელებ ასე, მაშინ შენი შვილების თაობას ვუღალატებდი."},"16":{"verse":16,"text":"და ვიფიქრე, რომ შემეგნო ეს - მაგრამ ძნელი იყო ჩემს თვალში."},"17":{"verse":17,"text":"ვიდრე მოვიდოდი ღვთის ტაძარში და გავიგებდი მათ ბოლოს."},"18":{"verse":18,"text":"მაგრამ მოლიპულ გზაზე დააყენე ისინი და უფსკრულში გადაჩეხე."},"19":{"verse":19,"text":"როგორ მეყსეულად განადგურდნენ, დაიღუპნენ, გაქრნენ შიშის ზარისაგან!"},"20":{"verse":20,"text":"როგორც სიზმარი ქარწყლდება გამოღვიძების შემდეგ, უფალო, ისე დაამცირებ მათ სახეებს, როცა გამოაფხიზლებ."},"21":{"verse":21,"text":"როცა გული დამიძმარდა და შიგნეულობა დამეფლითა,"},"22":{"verse":22,"text":"უმეცარი ვიყავი და ვერ მივხვდი, პირუტყვივით ვიყავი შენ წინაშე."},"23":{"verse":23,"text":"ხოლო მე მუდამ შენთანა ვარ, ხელთ გიპყრია მარჯვენა ჩემი."},"24":{"verse":24,"text":"შენი რჩევით მიმიძღვი წინ და შემდგომ პატივით მიმიღებ."},"25":{"verse":25,"text":"ვინ არის ჩემთვის ცაში? და შენს გარდა არავინ მსურს დედამიწაზე."},"26":{"verse":26,"text":"ქანცგამოლეულია ჩემი სული და გული; ღმერთია ჩემი გულის სიმაგრე და ჩემი ხვედრი უკუნისამდე."},"27":{"verse":27,"text":"რადგან, აჰა, შენგან განშორებულნი იღუპებიან; შენ მოსპობ ყველას, ვინც განზე განგიდგება."},"28":{"verse":28,"text":"ხოლო ჩემთვის სასიკეთოა ღმერთთან მიახლოება; უფალ ღმერთზე ვამყარებ იმედს, რათა ვილაპარაკო ყველა შენს საქმეზე."}},"meta":{"connection":"kaOrth","book_number":230,"chapter_number":72,"previous_chapter":{"connection":"kaOrth","book_number":230,"chapter":71},"next_chapter":{"connection":"kaOrth","book_number":230,"chapter":73}}}