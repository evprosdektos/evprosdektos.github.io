{"chapter":{"1":{"verse":1,"text":"ნეტარ არიან გზიანები, რომელნიც დადიან უფლის რჯულზე."},"2":{"verse":2,"text":"ნეტარ არიან შემნახველნი მის მცნებათა, მთელი გულით რომ ეძიებენ მას."},"3":{"verse":3,"text":"არც სიავკაცე ჩაუდენიათ, მისი გზით დადიან;"},"4":{"verse":4,"text":"შენ დაავალე შენს ბრძანებათა დაცვა. ზედმიწევნით."},"5":{"verse":5,"text":"ნეტამც წარიმართოს ჩემი გზები შენი წესდების დასაცავად."},"6":{"verse":6,"text":"მაშინ აღარ შემრცხვებოდა, როს შევხედავდი შენს ყოველ მცნებას."},"7":{"verse":7,"text":"განგადიდებდი გულის სისწორით, რომ მასწავლიდი სამართალს შენი სიმართლისა."},"8":{"verse":8,"text":"შენს წესებს დავიცავ, ნუ მიმატოვებ საბოლოოდ,"},"9":{"verse":9,"text":"რით შეინახოს ყმაწვილმა სიწმიდე თავისი გზისა? დაიცვას შენი სიტყვისამებრ."},"10":{"verse":10,"text":"მთელი გულით გეძიებ შენ, ნუ გადამახვევინებ შენთა მცნებათაგან."},"11":{"verse":11,"text":"გულში ჩავიმარხე შენი სიტყვები, რათა არ შევცოდო."},"12":{"verse":12,"text":"კურთხეულ ხარ შენ, უფალო! მასწავლე წესები შენი."},"13":{"verse":13,"text":"ჩემი ბაგეებით მოვუთხრობდი ყველა სამართალს შენი პირისას."},"14":{"verse":14,"text":"შენთა მცნებათა გზაზე ვხარობდი, ვითარცა მთელ ქონებაზე."},"15":{"verse":15,"text":"შენს მცნებებზე ვილაპარაკებ და დავუკვირდები შენს გზებს."},"16":{"verse":16,"text":"შენი წესებით გავიხარებ, არ დავივიწყებ შენს სიტყვას."},"17":{"verse":17,"text":"კეთილი უქმენ შენს მორჩილს; ვიცოცხლებ და დავიცავ შენს სიტყვას."},"18":{"verse":18,"text":"აღმიხილე თვალნი და ვჭვრეტდე საოცრებებს შენი რჯულისას."},"19":{"verse":19,"text":"მწირი ვარ ქვეყანაზე, ნუ დამიმალავ შენს მცნებებს."},"20":{"verse":20,"text":"მოითენთა სული ჩემი შენი სამართლის წადილით ყოველჟამს."},"21":{"verse":21,"text":"შერისხე ამპარტავანნი, წყეულნი, რომელთაც გადაუხვიეს შენი მცნებებიდან."},"22":{"verse":22,"text":"ამაცილე სირცხვილი და შეურაცხყოფა, რადგან შენს მცნებებს ვიცავდი."},"23":{"verse":23,"text":"დასხდებიან კიდეც თავადნი, ჩემ წინააღმდეგ ითათბირებენ; შენი მორჩილი კი ისაუბრებს შენს წესებზე."},"24":{"verse":24,"text":"შენი მცნებებიც სიხარულია ჩემთვის, მრჩეველნი ჩემნი."},"25":{"verse":25,"text":"მტვერს მიეკრა სული ჩემი; მაცოცხლე შენი სიტყვისამებრ."},"26":{"verse":26,"text":"გზანი ჩემნი განგიცხადე და მიპასუხე; მასწავლე წესები შენი."},"27":{"verse":27,"text":"გზა შენთა ბრძანებათა გამაგებინე და ვილაპარაკებ შენს საოცრებებზე."},"28":{"verse":28,"text":"დადნა სული ჩემი ნაღვლიანობით; გამამაგრე შენი სიტყვისამებრ."},"29":{"verse":29,"text":"გზა სიცრუისა განმაშორე და შენი რჯულით შემიწყალე."},"30":{"verse":30,"text":"გზა ჭეშმარიტებისა ამოვირჩიე, შენი სამართალნი წინ დავიყენე."},"31":{"verse":31,"text":"მიკრული ვარ შენს მცნებებზე; უფალო, ნუ გამაწბილებ."},"32":{"verse":32,"text":"შენთა მცნებათა გზით ვრბოდე, რადგან განავრცობ ჩემს გულს."},"33":{"verse":33,"text":"მიჩვენე, უფალო, გზა შენთა წესთა და დავიცავ ბოლომდე."},"34":{"verse":34,"text":"გამაგებინე და დავიცავ შენს რჯულს და შევინახავ მთელი გულით."},"35":{"verse":35,"text":"დამაყენე შენთა მცნებათა კვალზე, რადგანაც მწადია იგი."},"36":{"verse":36,"text":"განუმტკიცე შენს მორჩილს შენი ნათქვამი შენი მოშიშების გამო."},"37":{"verse":37,"text":"ააცილე თვალი ჩემი ამაოების ცქერას, შენი გზით მაცოცხლე."},"38":{"verse":38,"text":"დაუყენე შენს მონას შენი ნათქვამი შენგან მოშიშების გამო."},"39":{"verse":39,"text":"ამაცილე შერცხვენა, რომლისაც მეშინია, რადგან შენი სამართალნი კეთილია."},"40":{"verse":40,"text":"აჰა, ვისურვე ფრიად შენი ბრძანებანი; შენი სიმართლით მაცოცხლე მე."},"41":{"verse":41,"text":"მოვიდნენ ჩემთან წყალობანი შენნი, უფალო, ხსნა შენმიერი, შენი სიტყვისამებრ."},"42":{"verse":42,"text":"და პასუხს გავცემ ჩემს მაგინებლებს, რადგან ვიმედოვნებ შენი სიტყვით."},"43":{"verse":43,"text":"ნუ წაართმევ ჩემს პირს ჭეშმარიტების სიტყვას სრულიად, რადგან შენს სამართალს მოველი."},"44":{"verse":44,"text":"დავიცავ შენს რჯულს მარადის, უკუნითი უკუნისამდე."},"45":{"verse":45,"text":"ვივლი ხალვათად, რადგან შენს ბრძანებებს ვეძიებდი."},"46":{"verse":46,"text":"ვილაპარაკებ შენს მცნებებზე მეფეთა წინ და არ შემრცხვება."},"47":{"verse":47,"text":"გავიხარებ შენი მცნებებით, რომლებიც მიყვარს;"},"48":{"verse":48,"text":"ხელთ აღვაპყრობ შენთა მცნებათა მიმართ, რომლებიც მიყვარს, და ვისაუბრებ შენს წესებზე."},"49":{"verse":49,"text":"გაუხსენე შენს მორჩილს სიტყვა, რომლითაც დამაიმედე მე."},"50":{"verse":50,"text":"ეს არის ჩემი ნუგეში გაჭირვებაში, რადგან შენმა ნათქვამმა გამომაცოცხლა."},"51":{"verse":51,"text":"ამპარტავანნი დამცინოდნენ მეტისმეტად; შენი რჯულიდან არ გადამიხვევია."},"52":{"verse":52,"text":"ვიხსენიებდი შენს სამართალს ადრიდანვე, უფალო, და დარდს ვიქარვებდი."},"53":{"verse":53,"text":"თავზარი მეცემოდა, ცოდვილნი რომ ტოვებდნენ შენს რჯულს."},"54":{"verse":54,"text":"სიმღერებად იქცა ჩემთვის შენი წესები ჩემს საცხოვრებელ სახლში."},"55":{"verse":55,"text":"ვიხსენებდი ღამით შენს სახელს, უფალო, და ვიცავდი შენს რჯულს."},"56":{"verse":56,"text":"ეს იყო ჩემთვის, რადგან შენს ბრძანებას ვიცავდი."},"57":{"verse":57,"text":"ჩემი ხვედრია, ვთქვი, უფალო, შენთა სიტყვათა დაცვა."},"58":{"verse":58,"text":"გევედრებოდი მთელი გულით; შემიწყალე შენი სიტყვისამებრ."},"59":{"verse":59,"text":"ვფიქრობდი ჩემს გზებზე და ვიბრუნებდი ფეხს შენი მცნებებისაკენ."},"60":{"verse":60,"text":"ვჩქარობდი და არ ვაყოვნებდი შენთა მცნებათა დაცვას."},"61":{"verse":61,"text":"ბოროტეულთა ბორკილები გარს შემომერტყნენ, შენი რჯული არ დავივიწყე."},"62":{"verse":62,"text":"შუაღამისას გდგები შენს სადიდებლად, შენს მართალ სამართალთა გამო."},"63":{"verse":63,"text":"თანაზიარი ვარ ყველასი, ვინც შენი მოშიშია და იცავს შენს მცნებებს."},"64":{"verse":64,"text":"შენი წყალობით, უფალო, სავსეა ქვეყნიერება, მასწავლე შენი კანონმდებლობა."},"65":{"verse":65,"text":"კეთილი ჰქმენი შენი მორჩილისთვის, უფალო, შენი სიტყვისამებრ."},"66":{"verse":66,"text":"კეთილი აზრი და გაგება მასწავლე, რადგან ვირწმუნე შენი მცნებანი."},"67":{"verse":67,"text":"ვიდრე დავიტანჯებოდი, შევცდი; ახლა კი შენს სიტყვას ვიცავ."},"68":{"verse":68,"text":"კეთილი ხარ და კეთილმოქმედი; მასწავლე წესები შენი."},"69":{"verse":69,"text":"ტყუილს ჩმახავენ ამპარტავანნი ჩემზე, მე მთელი გულით დავიცავ შენს ბრძანებებს."},"70":{"verse":70,"text":"დამსუყდა ცხიმივით მათი გული, მე შენი რჯულით ვხარობდი."},"71":{"verse":71,"text":"კარგია ჩემთვის, რომ ვეწამე, ვინძლო ვისწავლო წესები შენი."},"72":{"verse":72,"text":"უმჯობესია ჩემთვის რჯული შენი ბაგისა, ვიდრე ათასი ოქრო და ვერცხლი."},"73":{"verse":73,"text":"შენმა ხელებმა შემქმნა და წარმმართა; შთამაგონე და ვისწავლი შენს მცნებებს."},"74":{"verse":74,"text":"მოშიშნი შენნი შემხედავენ და გაიხარებენ, რადგან შენს სიტყვებზე ვარ მინდობილი."},"75":{"verse":75,"text":"ვიცოდი, უფალო, რომ მართალია შენი სამართალი, და სამართლიანად შემაჭირვე."},"76":{"verse":76,"text":"დაე, იყოს შენი წყალობა შემს სანუგეშებლად, როგორც აღუთქვი შენს მორჩილს."},"77":{"verse":77,"text":"მოვიდეს ჩემდამი წყალობა შენი და ვიცოცხლებ, რადგან შენი რჯული სიხარულია ჩემი."},"78":{"verse":78,"text":"შერცხვეთ ამპარტავნებს, რადგან ტყუილად მჩაგრავდნენ; ვისაუბრებ შენს ბრძანებებზე."},"79":{"verse":79,"text":"დაბრუნდნენ ჩემთან მოშიშნი შენნი და მცოდნენი შენი მცნებებისა."},"80":{"verse":80,"text":"იყოს ჩემი გული უბიწო შენ წინაშე, რათა არ შევრცხვე."},"81":{"verse":81,"text":"დადნა შენი შეწევნის მოლოდინში ჩემი სული, შენს სიტყვაზე ვარ დაიმედებული."},"82":{"verse":82,"text":"დადნენ თვალნი ჩემნი შენი სიტყვის მოლოდინში, ვთქვი: როდის მანუგეშებ მე?"},"83":{"verse":83,"text":"ვიყავი, ვითარცა ტიკი ორთქლში, შენი წესები არ დავივიწყე."},"84":{"verse":84,"text":"რაოდენია დღენი შენი მორჩილისა? როდის გაასამართლებ ჩემს მდევნელებს?"},"85":{"verse":85,"text":"გამითხარეს ამპარტავნებმა ორმო, ოღონდ არა შენი რჯულისამებრ."},"86":{"verse":86,"text":"ყველა მცნება შენი ჭეშმარიტებაა; უმიზეზოდ მდევნიან, მიშველე."},"87":{"verse":87,"text":"ლამის გამანადგურეს მიწაზე და მაინც არ მივაგოვე შენი ბრძანებანი."},"88":{"verse":88,"text":"შენი წყალობით მაცოცხლე და დავიცავ მცნებებს შენი პირისას."},"89":{"verse":89,"text":"უკუნისამდე, უფალო, შენი სიტყვა დაფუძნებულია ზეცაში."},"90":{"verse":90,"text":"თაობიდან თაობამდეა ჭეშმარიტება შენი; დაამყარე ქვეყანა და დგას."},"91":{"verse":91,"text":"შენი მსჯავრით დგანან დღესაც, რადგან ყოველნი გმსახურებენ."},"92":{"verse":92,"text":"რჯული შენი რომ არ ყოფილიყო ჩემდა ნუგეშად, დავიღუპებოდი ჩემს ტანჯვაში."},"93":{"verse":93,"text":"უკუნისამდე არ დავივიწყებ ბრძანებებს შენსას, რადგანაც მათით მასულდგმულებდი."},"94":{"verse":94,"text":"შენი ვარ - მიხსენი, რადგან შენს ბრძანებებს ვეძიებდი."},"95":{"verse":95,"text":"მიდარაჯდებიან ბოროტნი, რომ დამღუპონ; შენს მცნებებს ღრმად ვუკვირდები."},"96":{"verse":96,"text":"ყოველნაირი სრულქმნილების მინახავს ბოლო; ვრცელია შენი მცნებანი ფრიად."},"97":{"verse":97,"text":"რარიგად მიყვარს რჯული შენი, ის არის ჩემი საფიქრალი დღენიადაგ."},"98":{"verse":98,"text":"ჩემს მტრებზე მეტად დამაბრძენე შენი მცნებით; რადგან მარადის ჩემია იგი."},"99":{"verse":99,"text":"ყველა ჩემს მოძღვარზე გონიერი გავხდი, რადგან შენი მცნებანი სააზროვნიაა ჩემი."},"100":{"verse":100,"text":"მოხუცებზე მეტად საზრიანი ვარ, რადგან შენს ბრძანებებს ვიცავ."},"101":{"verse":101,"text":"ყოველგვარ ბოროტ გზას მოვარიდე ფეხი, რათა დავიცვა შენი სიტყვა."},"102":{"verse":102,"text":"შენთა სამართალთაგან არ გადამიხვევია, რადგანაც შენ მასწავლიდი."},"103":{"verse":103,"text":"რარიგ ატკბობს ჩემს სასას შენი სიტყვები, თაფლზე ტკბილია ჩემი პირისთვის."},"104":{"verse":104,"text":"შენი ბრძანებით საზრიანი გავხდი, ამიტომ მოვიძულე ყთველი გზა სიცრუისა."},"105":{"verse":105,"text":"ლამპარია ჩემი ფეხისთვის სიტყვა შენი და სინათლე - ჩემი ბილიკისათვის."},"106":{"verse":106,"text":"დავიფიცავ და ავასრულებ, დავიცავ შენს მართალ სამართალს."},"107":{"verse":107,"text":"დავიტანჯე მეტისმეტად; უფალო, მაცოცხლე შენი სიტყვისამებრ."},"108":{"verse":108,"text":"აღთქმანი ჩემი პირისა ისურვე - გთხოვ, უფალო, და სამართალნი შენნი მასწავლე."},"109":{"verse":109,"text":"სული ჩემი ხელისგულზეა მუდამ და შენს რჯულს არ ვივიწყებ."},"110":{"verse":110,"text":"დამიგეს ბოროტებმა მახე, მაგრამ შენი ბრძანებებისთვის არ გადამიხვევია."},"111":{"verse":111,"text":"დავიმკვიდრე მცნებანი შენი საუკუნოდ, რადგან ისინი ჩემი გულის სიხარულია."},"112":{"verse":112,"text":"მოვდრიკე გული ჩემი წესთა შენთა შესასრულებლად. უკუნითი უკუნისამდე."},"113":{"verse":113,"text":"ბოროტგანმზრახველნი შევიძულე და შენი რჯული შევიყვარე."},"114":{"verse":114,"text":"თავშესაფარი და ფარი ხარ ჩემი, შენს სიტყვაზე ვარ დაიმედებული."},"115":{"verse":115,"text":"შორს ჩემგან, ბოროტნო, და მე დავიცავ მცნებებს ჩემი ღმერთისას."},"116":{"verse":116,"text":"შემეწიე შენი სიტყვისამებრ და ვიცოცხლო, და ნუ გამიწბილებ ჩემს იმედს."},"117":{"verse":117,"text":"შემეწიე და გადავრჩე, და ჩავწვდვბი შენს წესდებებს ყოველთვის."},"118":{"verse":118,"text":"მოსრე ყოველი, ვინც განუდგა შენს წესებს, რადგან სიცრუეა მათი ხრიკები."},"119":{"verse":119,"text":"როგორც ნაყარ-ნუყარი, მოსპე ყოველი ბოროტი ქვეყანაზე, ამიტომ შევიყვარე, მცნებანი შენნი."},"120":{"verse":120,"text":"თრთის შენი შიშით სხეული ჩემი და მეშინია შენი განკითხვების."},"121":{"verse":121,"text":"ვქმენ სამართალი და სიმართლე. ნუ შემატოვებ მჩაგვრელებს ჩემსას."},"122":{"verse":122,"text":"გამოესარჩლე შენს მორჩილს სასიკეთოდ, რომ დამჩაგრონ ამპარტავნებმა."},"123":{"verse":123,"text":"დადნენ თვალნი ჩემნი შენი შეწევნისა და შენი სიმართლის სიტყვის მოლოდინში."},"124":{"verse":124,"text":"მოიმოქმედე შენი მორჩილისთვის შენი წყალობისამებრ და წესები შენი მასწავლე."},"125":{"verse":125,"text":"მორჩილი ვარ შენი; გონიერ-მყავ, რათა შევიმეცნო მცნებანი შენნი."},"126":{"verse":126,"text":"ჟამია უფლის მოქმედებისა - მოშალეს რჯული შენი."},"127":{"verse":127,"text":"ამიტომ მიყვარს მცნებანი შენნი ოქროზე და ბაჯაღლოზე მეტად."},"128":{"verse":128,"text":"ამიტომ ყველა შენი ბრძანება უკლებლივ სწორად მიმაჩნია; მძულს ყოველი გზა სიცრუისა."},"129":{"verse":129,"text":"საოცარია მცნებანი შენნი; ამიტომ ინახავს მათ სული ჩემი."},"130":{"verse":130,"text":"საწყისი შენი სიტყვებისა ანათებს, შთააგონებს გულუბრყვილოებს."},"131":{"verse":131,"text":"პირი გავხსენი და ამოვისუნთქე, რადგან მომენატრა მცნებანი შენნი."},"132":{"verse":132,"text":"მომხედე და შემიწყალე, როგორც შეეფერება შენი სახელის მოყვარულთ."},"133":{"verse":133,"text":"ჩემი ნაბიჯები წარმართე შენი სიტყვით და ნუ გააბატონებ ჩემზე ნურავითარ ბოროტს."},"134":{"verse":134,"text":"გადამარჩინე ადამიანის ჩაგვრისაგან, და დავიცავ შენს ბრძანებებს."},"135":{"verse":135,"text":"შენი სახე მოაშუქე შენს მორჩილს და მასწავლე წესები შენი."},"136":{"verse":136,"text":"წყლის ნაკადები გადმომდის თვალთაგან, რადგან არ იცავენ შენს რჯულს."},"137":{"verse":137,"text":"მართალი ხარ შენ, უფალო, და სწორია სამართალი შენი."},"138":{"verse":138,"text":"ბრძანე სიმართლით მცნებანი შენნი და ჭეშმარიტია მეტად."},"139":{"verse":139,"text":"დამღრღნა ეჭვმა, რადგან დაივიწყეს შენი სიტყვები ჩემმა მტრებმა."},"140":{"verse":140,"text":"ხალასია შენი ნათქვამი ფრიად და შენს მორჩილს უყვარს იგი."},"141":{"verse":141,"text":"მცირე ვარ და მოძულებული; შენს ბრძანებებს არ ვივიწყებ."},"142":{"verse":142,"text":"სიმართლე შენი მარადიული სიმართლეა და შენი რჯული ჭეშმარიტია."},"143":{"verse":143,"text":"განსაცდელი და გაჭირვება წამომეწია; შენი მცნებანი სიხარულია ჩემთვის."},"144":{"verse":144,"text":"სიმართლეა შენი მცნებანი მარადის; შთამაგონე და ვიცოცხლებ."},"145":{"verse":145,"text":"მოგიხმობ მთელი გულით; მიპასუხე, უფალო! შენს წესებს დავიცავ."},"146":{"verse":146,"text":"შენ მოგიხმობ, გადამარჩინე, და დავიცავ შენს მცნებებს."},"147":{"verse":147,"text":"ავდგები გარიჟრაჟამდე და ვიღაღადებ, შენს სიტყვაზე ვარ დაიმედებული."},"148":{"verse":148,"text":"ჩემმა თვალებმა დაასწრეს განთიადს, რათა ვილაპარაკო შენს ნათქვამზე."},"149":{"verse":149,"text":"ჩემა ხმა ისმინე შენი წყალობისამებრ; უფალო, შენი სამართლის მიხედვით მაცოცხლე."},"150":{"verse":150,"text":"მომიახლოვდნენ მდევარნი გარყვნილებისა; შენს რჯულს დაშორდნენ."},"151":{"verse":151,"text":"ახლოს ხარ, უფალო, და ყოველი მცნება შენი ჭეშმარიტებაა."},"152":{"verse":152,"text":"ადრიდანვე შევიტყვე შენთა მცნებათა შესახებ, რომ სამარადჟამოდ დააფუძნე ისინი."},"153":{"verse":153,"text":"იხილე ტანჯვა ჩემი და გადამარჩინე, რადგან შენი რჯული არ დავივიწყე."},"154":{"verse":154,"text":"გამომესარჩლე და დამიხსენი, შენი ნათქვამისამებრ მაცოცხლე."},"155":{"verse":155,"text":"შორს არის ბოროტთაგან შველა, რადგან შენს წესებს არ ეძიებენ."},"156":{"verse":156,"text":"წყალობანი შენნი უხვია, უფალო, შენი სიმართლის მიხედვით მაცოცხლე."},"157":{"verse":157,"text":"ბევრია ჩემი მდევარი და შემავიწროებელი; შენი მცნებებისათვის არ გადამიხვევია."},"158":{"verse":158,"text":"ვიხილე ორგულნი და შევედავე, რადგან შენს ნათქვამს არ იცავენ."},"159":{"verse":159,"text":"ნახე, რარიგ შევიყვარე შენი ბრძანებანი, უფალო; შენი წყალობისამებრ მაცოცხლე."},"160":{"verse":160,"text":"საწყისი შენი სიტყვისა ჭეშმარიტებაა, და საუკუნოა ყოველი მართალი შენი სამართალი."},"161":{"verse":161,"text":"მთავარნი მდევნიან უმიზეზოდ და შენი სიტყვებისაგან დაშინებულია გული ჩემი."},"162":{"verse":162,"text":"ვხარობ შენი ნათქვამით, ვითარცა მპოვნელი უხვი ნადავლისა."},"163":{"verse":163,"text":"სიცრუე მძულს და მძაგს; შენი რჯული მიყვარს."},"164":{"verse":164,"text":"დღეში შვიდგზის გაქებ შენრ სიმართლის სამართალთათვის."},"165":{"verse":165,"text":"დიდია მშვიდობა შენი რჯულის მოყვარულთა, და არ არსებობს მათთვის დაბრკოლება."},"166":{"verse":166,"text":"იმედი მქონდა შენი შეწევნისა, უფალო, და შენს მცნებებს ვასრულებდი."},"167":{"verse":167,"text":"იცავდა ჩემი სული შენს მცნებებს და მე ისინი მიყვარს ძალიან."},"168":{"verse":168,"text":"ვიცავდი შენს ბრძანებებს და მცნებებს, რადგან ყველა ჩემი გზა შენ წინაშეა."},"169":{"verse":169,"text":"მოახლოვდეს ჩემი ღაღადი შენ წინაშე, უფალო, და შენი სიტყვებისამებრ შთამაგონე."},"170":{"verse":170,"text":"მოვიდეს ჩემი ვედრება შენ წინაშე, რადგან მასწავლე წესები შენი."},"171":{"verse":171,"text":"წარმოთქვამენ ჩემი ბაგენი ქებას, რადგან მასწავლე წესები შენი."},"172":{"verse":172,"text":"იტყვის ჩემი ენა შენს ნათქვამს, რადგან ყველა შენი მცნება სიმართლეა."},"173":{"verse":173,"text":"იყოს შენი ხელი ჩემდა შემწედ, რადგან შენი ბრძანებანი ამოვირჩიე."},"174":{"verse":174,"text":"ვნატრობდი შენს შველას, უფალო, და შენი რჯული სასიამოვნოა ჩემთვის."},"175":{"verse":175,"text":"იცოცხლოს ჩემმა სულმა და გაქოს შენ, და შენი სამართალი შემეწიოს."},"176":{"verse":176,"text":"დავიბენი, ვითარცა ცხვარი დაკარგული; მოძებნე შენი მორჩილი, რადგან მცნებანი შენნი არ დავივიწყე."}},"meta":{"connection":"kaOrth","book_number":230,"chapter_number":118,"previous_chapter":{"connection":"kaOrth","book_number":230,"chapter":117},"next_chapter":{"connection":"kaOrth","book_number":230,"chapter":119}}}