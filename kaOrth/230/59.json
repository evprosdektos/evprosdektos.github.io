{"chapter":{"1":{"verse":1,"text":"გუნდის ლოტბარს, შუშან-ყედუთის როდესაც ეომებოდა შუამდინარეთის არამს და ცობის არამს; და დაბრუნდა იოაბი და გაანადგურა თორმეტი ათასი ედომელი მარილოვან ველზე. ღმერთო, მიგვატოვე, გაგვაპარტახე, გაგვირისხდი, კვლავ აღგვადგინე."},"2":{"verse":2,"text":"შეაზანზარე მიწა, გაკვეთე; განკურნე მისი ნამსხვრევები, რადგან მოირყა."},"3":{"verse":3,"text":"აჩვენე შენს ერს სიძნელე, გვასვი ჩვენ ღვინო საწამლავგარეული."},"4":{"verse":4,"text":"მიეცი შენს მოშიშებს დროშა ასაფრიალებლად ჭეშმარიტებისათვის. სელა."},"5":{"verse":5,"text":"რათა გადარჩნენ, ვინც შენ გიყვარს, იხსენი შენი მარჯვენით და გვიპასუხე."},"6":{"verse":6,"text":"ღმერთმა თქვა თავის წმიდაში: „ვიზეიმებ, დავყოფ შექემს და სუქოთის დაბლობს მივუზომავ“."},"7":{"verse":7,"text":"ჩემია გალაადი და ჩემია მენაშე, ეფრემი სიმაგრეა ჩემი თავის, იუდა - კანონმდებელია ჩემი."},"8":{"verse":8,"text":"მოაბი ქვაბია ჩემი განსაბანი, ედომზე ჩემს ფეხსაცმელს გავიშვერ; ჩემ წინაშე, ფილისტიმო, განადგურდები."},"9":{"verse":9,"text":"ვინ შემიძღვება გამაგრებულ ქალაქში? ვინ შემიყვანს ედომში?"},"10":{"verse":10,"text":"თუ არა შენ, ღმერთო, რომელმაც მიგვატოვე და არ გამოდიხარ, ღმერთო, ჩვენს მხედრობასთან."},"11":{"verse":11,"text":"მოგვმადლე შველა გაჭირვებაში, რადგან ამაოა ხსნა ადამიანისაგან."},"12":{"verse":12,"text":"ღმერთის შეწევნით შევქმნით ლაშქარს, და ის დაამხობს ჩვენს მტრებს."}},"meta":{"connection":"kaOrth","book_number":230,"chapter_number":59,"previous_chapter":{"connection":"kaOrth","book_number":230,"chapter":58},"next_chapter":{"connection":"kaOrth","book_number":230,"chapter":60}}}