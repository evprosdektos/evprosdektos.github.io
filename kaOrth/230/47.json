{"chapter":{"1":{"verse":1,"text":"ფსალმუნი, საგალობელი კორახის ძეთა. დიდია უფალი და ქებულია მეტად ჩვენი ღმერთის ქალაქში, წმიდა მთაზე."},"2":{"verse":2,"text":"ლამაზი მაღლობი, სიხარული მთელი ქვეყნიერებისა მთა სიონი; ჩრდილოეთ მხარეს ქალაქია დიდი მეფისა."},"3":{"verse":3,"text":"ღმერთი თავის სადგომში ცნობილია, ვითარცა სიმაგრე."},"4":{"verse":4,"text":"რადგან აგერ შეიკრიბნენ მეფენი და განვლეს ერთად."},"5":{"verse":5,"text":"ნახეს მათ და განცვიფრდნენ, შეძრწუნდნენ და გაეჩქარნენ."},"6":{"verse":6,"text":"ძრწოლამ შეიპყრო ისინი, იკლაკნებიან მშობიარესავით."},"7":{"verse":7,"text":"აღმოსავლეთის ქარით შემუსრე ხომალდნი თარშიშისანი."},"8":{"verse":8,"text":"როგორც ვისმინეთ, ისე ვიხილეთ ძალთა უფლის ქალაქში, ჩვენი ღმერთის ქალაქში; ღმერთი დააფუძნებს მას უკუნისამდე. სელა."},"9":{"verse":9,"text":"ვფიქრობდი, ღმერთო, შენს წყალობაზე შენი ტაძრის შუაგულში."},"10":{"verse":10,"text":"ვითარცა სახელი შენი, ღმერთო, შენი დიდებაც დედამიწის კიდით-კიდემდეა; სიმართლით სავსეა შენი მარჯვენა."},"11":{"verse":11,"text":"დაე, იხაროს სიონის მთამ, იმხიარულონ იუდაელმა ქალწულებმა შენი სამართლის გამო;"},"12":{"verse":12,"text":"ყოველი მხრიდან მიადექით და გარს შემოუარეთ სიონს; დათვალეთ მისი კოშკები."},"13":{"verse":13,"text":"გული დაუდეთ მის სიმაგრეებს; დაიარეთ მისი დარბაზები, რათა უამბოთ მომავალ თაობას."},"14":{"verse":14,"text":"რადგან ის არის ღმერთი, ჩვენი ღმერთი უკუნითი უკუნისამდე; ის წაგვიძღვება ჩვენ სამარის კარამდე."}},"meta":{"connection":"kaOrth","book_number":230,"chapter_number":47,"previous_chapter":{"connection":"kaOrth","book_number":230,"chapter":46},"next_chapter":{"connection":"kaOrth","book_number":230,"chapter":48}}}