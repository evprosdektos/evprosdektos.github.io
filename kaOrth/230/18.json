{"chapter":{"1":{"verse":1,"text":"გუნდისლოტბარს, დავითის საგალობელი. ცანი ღაღადებენ ღმერთის დიდებას და მისთა ხელთა ნამოქმედარს გვამცნობს სამყარო."},"2":{"verse":2,"text":"დღე დღეს გადასცემს სიტყვას, ღამე კი ღამეს უმხელს აზრს."},"3":{"verse":3,"text":"არც მთქმელია და არც ნათქვამი, სადაც მათი ხმა არ ისმოდეს."},"4":{"verse":4,"text":"მთელი დედამიწის ზურგზე გადის მათი ხაზი და სამყაროს კიდეებამდე აღწევს მათი სიტყვები; მან მზეს დაუდგა კარავი მათში."},"5":{"verse":5,"text":"და ის ვითარცა ნეფე, გამოდის საქორწინო გავალაკიდან; გმირივით ხარობს გარბენას გზისას."},"6":{"verse":6,"text":"ცათა კიდიდან არის მისი აღმოსავალი და მისი ბრუნვა - მათ კიდეებამდე, და ვერაფერი ემალება მის მხურვალებას."},"7":{"verse":7,"text":"რჯული უფლისა სრულყოფილია, სულს განამტკიცებს; მცნება უფლისა ჭეშმარიტია, გააბრძნობს გულუბრყვილოებს."},"8":{"verse":8,"text":"მართებულია უფლის ბრძანებანი, გულს ახარებენ; მცნება უფლისა სპეტაკია, შუქს აძლევს თვალებს."},"9":{"verse":9,"text":"შიში უფლისა წმიდა არის, მარადიული. უფლის განსჯანი - ჭეშმარიტნი, მართალნი ერთობ."},"10":{"verse":10,"text":"სასურველი არიან ოქროზე და თვით ბაჯაღლოზე მეტად და უტკბილესნი თაფლისა და გოლეულისა."},"11":{"verse":11,"text":"და შენი მორჩილი მათით არის განათებული; დიდია საზღაური მათი დაცვისათვის."},"12":{"verse":12,"text":"ვინ გულისხმა-ჰყოს შეცდომები? განმწმინდე მე დაფარულთაგან."},"13":{"verse":13,"text":"ბოროტთაგანც განაშორე მორჩილი შენი, რათა არ გაბატონდნენ ჩემზე; მაშინ უმწაკვლო შევიქმნები და თავს დავაღწევ დიდ ცოდვას."},"14":{"verse":14,"text":"დაე, იყოს შენთვის სასურველი სიტყვანი ჩემი პირისა და ზრახვანი ჩემი გულისა, უფალო, ბურჯო და დამხსნელო ჩემო."}},"meta":{"connection":"kaOrth","book_number":230,"chapter_number":18,"previous_chapter":{"connection":"kaOrth","book_number":230,"chapter":17},"next_chapter":{"connection":"kaOrth","book_number":230,"chapter":19}}}