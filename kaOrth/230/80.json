{"chapter":{"1":{"verse":1,"text":"გუნდის ლოტბარს, გათის საკრავზე. ასაფისა. უგალობეთ ღმერთს, სიმაგრეს ჩვენსას, შეჰღაღადეთ იაკობის ღმერთს."},"2":{"verse":2,"text":"ასწიეთ სიმღერა და დაუკარით დაირა, ტკბილხმიანი ქნარი ებანთან ერთად."},"3":{"verse":3,"text":"დაუკარით ახალი თვის თავზე ბუკი, მთვარის მოვანების ჟამს, ჩვენი დღესასწაულის დღეს."},"4":{"verse":4,"text":"რადგან ეს არის კანონი ისრაელისა, სამართალი იაკობის ღმერთისა."},"5":{"verse":5,"text":"დაადგინა მოწმობად იოსებისათვის, როცა გამოვიდა ეგვიპტის ქვეყნიდან; ენა, რომელიც არ ვიცოდი, ვისმინე."},"6":{"verse":6,"text":"მოვხსენი ტვირთი მის მხრებს. მისი ხელები გოდრისაგან განთავისუფლდნენ."},"7":{"verse":7,"text":"გაჭირვებაში მომიხმე და გადაგარჩინე, გიპასუხე ელვის საფარში, გამოგცადე მერიბას წყლებზე. სელა."},"8":{"verse":8,"text":"ისმინე, ჩემო ხალხო, და დაგიმოწმებ მე, ისრაელო, თუ მომისმენ."},"9":{"verse":9,"text":"არ იყოს შენში სხვა ღმერთი და თაყვანი არ სცე უცხო ღმერთს."},"10":{"verse":10,"text":"მე ვარ უფალი, ღმერთი შენი, შენი გამომყვანი ეგვიპტის ქვეყნიდან; განავრცე ძირი შენი და გავავსებ მას."},"11":{"verse":11,"text":"არ ისმინა ჩემმა ხალხმა ხმა ჩემი და ისრაელი არ დამემორჩილა."},"12":{"verse":12,"text":"და მივუშვი ისინი თავიანთ გულისწადილზე, იარონ თავიანთ ნებაზე."},"13":{"verse":13,"text":"ჩემს ერს რომ ჩემი ესმინა და ისრაელს ჩემს გზაზე ევლო."},"14":{"verse":14,"text":"მოკლე ხანში მოვდრეკდი მათს მტრებს და მათს მჩაგვრელებზე ხელს აღვმართავდი."},"15":{"verse":15,"text":"უფლის მოძულენი იპირფერებდნენ მასთან და მათი ჟამი იქნებოდა სამარადისო."},"16":{"verse":16,"text":"გამოვკვებავდი მათ მაწიერი ხორბლით და კლდის თაფლით დავანაყრებდი."}},"meta":{"connection":"kaOrth","book_number":230,"chapter_number":80,"previous_chapter":{"connection":"kaOrth","book_number":230,"chapter":79},"next_chapter":{"connection":"kaOrth","book_number":230,"chapter":81}}}