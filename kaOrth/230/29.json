{"chapter":{"1":{"verse":1,"text":"ფსალმუნი დავითისა, ქება სახლის განახლებისა. განგადიდებ შენ, უფალო, რადგან მიხსენი და ჩემზე მტრები არ გაახარე."},"2":{"verse":2,"text":"უფალო, ღმერთო ჩემო! მოგიხმე და შენ განმკურნე მე."},"3":{"verse":3,"text":"უფალო, შენ ამოიყვანე სული ჩემი ჯოჯოხეთიდან, და გამაცოცხლე, რომ საფლავში არ ჩავსულიყავ."},"4":{"verse":4,"text":"უგალობეთ უფალს, მისო წმიდანებო, ადიდეთ ხსენება მისი სიწმიდისა."},"5":{"verse":5,"text":"რადგან წამიერია რისხვა მისი, ხოლო სიცოცხლე - მისი სურვილით; ღამით გლოვა დაისადგურებს, ხოლო ცისკრის ჟამს - მხიარულება."},"6":{"verse":6,"text":"და მე ვთქვი ჩემი ნეტარების ჟამს: არ დავეცემი უკუნისამდე."},"7":{"verse":7,"text":"შენი სურვილით, უფალო, გადაარჩინე ჩემი მთა; დაფარე შენი სახე და - შევძრწუნდი."},"8":{"verse":8,"text":"შენ მოგიხმობ, უფალო, და ჩემს ბატონს შევევედრები:"},"9":{"verse":9,"text":"რა სარგებლობა იქნება ჩემს სისხლში, როდესაც საფლავში ჩავალ? განა მტვერი შეგასხამს ხოტბას? განა შენს ჭეშმარიტებას განაცხადებს?"},"10":{"verse":10,"text":"უფალო, მომისმინე და შემიწყალე, იყავი შემწე ჩემი."},"11":{"verse":11,"text":"შენ ჩემი წუხილი ცეკვად მიქციე, ძაძა გამხადე და სიხარულით შემმოსე."},"12":{"verse":12,"text":"ამისათვის გიგალობებს სული ჩემი და არ დადუმდება, უფალო, ღმერთო ჩემო! შენ გადიდებ უკუნისამდე."}},"meta":{"connection":"kaOrth","book_number":230,"chapter_number":29,"previous_chapter":{"connection":"kaOrth","book_number":230,"chapter":28},"next_chapter":{"connection":"kaOrth","book_number":230,"chapter":30}}}