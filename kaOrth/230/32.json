{"chapter":{"1":{"verse":1,"text":"იხარეთ, მართალნო, უფალში; გულწრფელებს შეშვენით შექება."},"2":{"verse":2,"text":"ადიდეთ უფალი ქნარით, ათსიმიანი ებნით უგალობეთ მას."},"3":{"verse":3,"text":"უგალობეთ მას გალობა ახალი, უკეთ ააწყეთ ჰანგი მოძახილით."},"4":{"verse":4,"text":"რადგან სწორია სიტყვა უფლისა და ყოველი საქმე მისი ჭეშმარიტია."},"5":{"verse":5,"text":"უყვარს სიმართლე და სამართალი; უფლის წყალობით სავსეა ქვეყანა."},"6":{"verse":6,"text":"უფლის სიტყვით შეიქმნა ზეცა და მისი ბაგეების ქარით - მთელი მისი საკრებულო."},"7":{"verse":7,"text":"შეკრიბა, ვითარცა ტიკში, წყლები ზღვისანი, საცავებში მოათავსა უფსკრულები."},"8":{"verse":8,"text":"ეშინოდეს უფლისა მთელ დედამიწას, თრთოდეს მისგან ყველა მკვიდრი სამყაროისა."},"9":{"verse":9,"text":"რადგან მან თქვა და - შეიქმნა, მან ბრძანა და - არსებობს."},"10":{"verse":10,"text":"უფალი ჩაშლის ხალხების აზრებს, გააცამტვერებს ხალხების ზრახვებს."},"11":{"verse":11,"text":"აზრი უფლისა იარსებებს მარადიულად და თაობიდან თაობამდე - ზრახვანი მისნი."},"12":{"verse":12,"text":"ნეტარ არს ხალხი, რომლისთვისაც უფალია ღმერთი, ხალხი - მისდა სამემკვიდრეოდ ამორჩეული."},"13":{"verse":13,"text":"ზეციდან იმზირება უფალი, ხედავს ყველა ადამიანს."},"14":{"verse":14,"text":"თავისი საბრძანისიდან უთვალთვალებს ქვეყნის ყველა მკვიდრს."},"15":{"verse":15,"text":"მან შეჰქმნა გული თითოეულისა, და სწვდება ყველა მათ საქმეს."},"16":{"verse":16,"text":"მეფეს ვერ უშველის ჯარის სიმრავლე, გმირს ვერ იხსნის დიდი ძალა."},"17":{"verse":17,"text":"უიმედოა ცხენი შველისათვის და თავისი ჯარების სიმრავლე ვერ იხსნის."},"18":{"verse":18,"text":"აი, თვალი უფლისა მის მოშიშთა თავზე, ვინც მის წყალობას ელის;"},"19":{"verse":19,"text":"რომ იხსნას მათი სული სიკვდილისაგან და ასაზრდოოს შიმშილობის დროს."},"20":{"verse":20,"text":"ჩვენი სული მომლოდინეა უფლისა, ის არის დამხმარე და მფარველი ჩვენი."},"21":{"verse":21,"text":"რადგან მისით ხარობს ჩვენი გული, რადგან ვესასოებით მის წმიდა სახელს."},"22":{"verse":22,"text":"იყოს ჩვენდამი, უფალო, შენი წყალობა, რადგანაც შენზე ვამყარებთ იმედს."}},"meta":{"connection":"kaOrth","book_number":230,"chapter_number":32,"previous_chapter":{"connection":"kaOrth","book_number":230,"chapter":31},"next_chapter":{"connection":"kaOrth","book_number":230,"chapter":33}}}