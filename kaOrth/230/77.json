{"chapter":{"1":{"verse":1,"text":"მოძღვრება ასაფისა. ისმინე, ხალხო ჩემო, ჩემი კანონი; ყური მოაპყარით ჩემთა ბაგეთა ნათქვამს."},"2":{"verse":2,"text":"იგავით გავხსნი პირს, ავამეტყველებ გამოცანებს დასაბამისა."},"3":{"verse":3,"text":"რაც მიავისმინეთ და გავიგეთ, და ჩვენმა მამებმა გვიამბეს,"},"4":{"verse":4,"text":"არ დავუმალავთ ჩვენ მათს შვილებს, მომავალ თაობას ვუამბობთ უფლის ქება- დიდებას და მის ძლიერებას, და მის სასწაულებს, რაც მოიმოქმედა."},"5":{"verse":5,"text":"დაუდგინა წესდება იაკობს და რჯული დაუდო ისრაელს, რაც დაუწესა ჩვენს მამებს საუწყებლად მათთა შვილთათვის."},"6":{"verse":6,"text":"რათა შეიტყოს მომავალმა თაობამ, შვილებმა, რომელნიც დაიბადებიან, ვინძლო ადგნენ და გაუცხადონ თავიანთ შვილებს."},"7":{"verse":7,"text":"და დაამყარონ ღმერთზე თავიანთი იმედი, და არ დაივიწყონ ღმერთის საქმენი, და დაიცვან მისი აღთქმანი."},"8":{"verse":8,"text":"და არ ემსგავსონ თავიანთ მამებს, გულარძნილთა და ურჩთა თაობას, თაობას, რომ არ აწაღმართა გული თავისი და ურწმუნო-ჰყო უფლის მიმართ თავისი სული."},"9":{"verse":9,"text":"ძენი ეფრემისა, აღჭურვილნი და მშვილდმოზიდულნი, უკუიქცნენ ბრძოლის დღეს."},"10":{"verse":10,"text":"მათ არ დაიცვეს აღთქმა უფლისა და მის მცნებაზე სიარული აღარ ისურვეს."},"11":{"verse":11,"text":"გადაივიწყეს მისი საქმენი და სასწაულნი, მათ რომ მოუვლინა."},"12":{"verse":12,"text":"მათი მამების თვალწინ მოიმოქმედა სასწაული ეგვიპტის ქვეყანაში, ცოყანის ველზე."},"13":{"verse":13,"text":"გააპო ზღვა და შიგ გაატარა ისინი, და კედელივით წამომართა წყლები."},"14":{"verse":14,"text":"და უძღოდა დღისით ღრუბლით და მთელი ღამე - ცეცხლის შუქით."},"15":{"verse":15,"text":"გააპო კლდენი უდაბნოში და დაარწყულა ვით უფსკრულის წყალსატევიდან."},"16":{"verse":16,"text":"გადმოადინა ნაკადები კლდისაგან და წამოვიდნენ წყლები მდინარეებივით."},"17":{"verse":17,"text":"ისინი კი განაგრძობდნენ შეცოდებას მის მიმართ, აბრაზებდნენ უზენაესს უდაბნოში."},"18":{"verse":18,"text":"ცდიდნენ ღმერთს თავიანთ გულში, როს ხორაგეულს მოითხოვდნენ თავის სულისთვის."},"19":{"verse":19,"text":"და ლაპარაკობდნენ ღმერთზე, ამბობდნენ: შეიძლებს ღმერთი უდაბნოში ტაბლის გამართვას?"},"20":{"verse":20,"text":"ჰა, კლდეს დაჰკრა და გადმოსკდა წყალი და გადმოინთხა ნაკადები. პურის მოცემაც თუ ძალუძს? ხორცს თუ მოუმზადებს თავის ხალხს?"},"21":{"verse":21,"text":"ამიტომაც, მოისმინა უფალმა და განრისხდა, და მოედო ცეცხლი იაკობს, და ისრაელზე აღზევდა რისხვა."},"22":{"verse":22,"text":"რადგან არ დაუჯერეს ღმერთს და მის შველაზე არ დაამყარეს იმედი."},"23":{"verse":23,"text":"და უბრძანა ღრუბლებს მაღლიდან და გახსნა ცათა ბჭეები."},"24":{"verse":24,"text":"და გადმოაწვიმა მათზე მანანა საზრდოდ და ციური პური მისცა მათ."},"25":{"verse":25,"text":"ძლიერთა პურსა ჭამდა კაცი; საზრდოს უგზავნიდა მათ მაძღრისად."},"26":{"verse":26,"text":"აღძრა აღმოსავლეთის ქარი ზეცაზე და წარმართა თავისი ძალით სამხრეთის ქარი."},"27":{"verse":27,"text":"და აწვიმა მათზე ხორცი, ვითარცა მტვერი, და ვითარცა ზღვის ქვიშა - ფრთოსანი ფრინველი."},"28":{"verse":28,"text":"და ჩამოჰყარა მათი ბანაკის სიახლოვეს, გარშემო მათი საცხოვრისებისა."},"29":{"verse":29,"text":"ჭამეს და გაძღნენ მეტისმეტად, და შეუსრულა სურვილი მათი."},"30":{"verse":30,"text":"ჯერ არ მოყირჭებოდათ სურვილი, საჭმელი კიდევ პირში ჰქონდათ;"},"31":{"verse":31,"text":"რომ ღმერთის რისხვა აღიძრა მათზე და ამოხოცა სხვებზე მსუქნები და ჩააჩოქა რჩეულები ისრაელისა."},"32":{"verse":32,"text":"მაინც შესცოდეს კიდევ და არ ირწმუნეს მისი სასწაულები."},"33":{"verse":33,"text":"და დაასრულა ამაოებით მათი დღეები და მათი წლები ძრწოლით."},"34":{"verse":34,"text":"როცა ხოცავდა, მაშინ მოიძიებდნენ მას. და ბრუნდებოდნენ და მიმართავდნენ ღმერთს."},"35":{"verse":35,"text":"და იხსენიებდნენ, რომ ღმერთი მათი სიმაგრეა და უზენაესი ღმერთი მათი მხსნელია."},"36":{"verse":36,"text":"და ელაქუცებოდნენ მას პირით და ენით ეცრუებოდნენ მას."},"37":{"verse":37,"text":"ხოლო არ იყო მათი გული წრფელი მასთან და არც მის აღთქმას ერწმუნებოდნენ."},"38":{"verse":38,"text":"და ის, გულმოწყალე, შეუნდობს ცოდვას და არ მოსპობს, მრავალჯერ უკუაგდებს თავის რისხვას და არ აღაგზნებს მთელ თავის გულისწყრომას."},"39":{"verse":39,"text":"გაიხსენებს, რომ ხორციელნი არიან ისინი, სული, რომელიც გარდავა და აღარ ბრუნდება."},"40":{"verse":40,"text":"რამდენჯერ გაუჯიუტდნენ უდაბნოში, განარისხეს უკაცრიელ ადგილას."},"41":{"verse":41,"text":"ბრუნდებოდნენ და სცდიდნენ უფალს და შეურაცხყოფდნენ სიწმიდეს ისრაელისას."},"42":{"verse":42,"text":"არ გაიხსენეს ხელი მისი, დღე, როცა დაიხსნა ისინი გასაჭირიდან."},"43":{"verse":43,"text":"როცა მოიმოქმედა ეგვიპტეში სასწაულები თავისი და საოცრებანი ცოყანის ველზე."},"44":{"verse":44,"text":"და გადააქცია სისხლად მდინარეები და ნაკადები მათი, რომ ვეღარ ესვათ."},"45":{"verse":45,"text":"მიავლინა მათთან მწერნი, რომ დაეკბინათ ისინი და მყვარნი, რომ დაეღუპათ ისინი."},"46":{"verse":46,"text":"და მისცა მუხლუხს მათი მოსავალი და მათი ნაჯაფი - კალიას."},"47":{"verse":47,"text":"სეტყვით მოსრა ვენახი მათი და ლეღვსულელნი მათნი - თრთვილით."},"48":{"verse":48,"text":"და მისცა სეტყვას მათი პირუტყვი და ხორშაკ ქარებს - ჯოგები მათი."},"49":{"verse":49,"text":"მიავლინა მათთან თავისი რისხვის ალი, მრისხანება, მძვინვარება და გაჭირვება, როს წარმოგზავნა უკეთური ანგელოზები."},"50":{"verse":50,"text":"გზა გაუკვალა თავის რისხვას, არ დაინდო სიკვდილისაგან მათი სული და მათი ცხოველები ჭირს მისცა."},"51":{"verse":51,"text":"განგმირა ყოველი პირმშო ეგვიპტეში, პირველშობილნი - ხამის კარვებში."},"52":{"verse":52,"text":"წაიყვანა ცხვარივით ხალხი თავისი და უდაბნოში, როგორც ფარას, ისე წარუძღვა."},"53":{"verse":53,"text":"უძღოდა მათ იმედიანად და არ ეშინოდათ, ხოლო მათი მტრები ზღვამ დაფარა."},"54":{"verse":54,"text":"მოიყვანა თავის წმიდა საზღვარზე, მთაზე, რომელიც მოიხელთა მისმა მარჯვენამ."},"55":{"verse":55,"text":"განდევნა მათი გულისათვის ხალხები და გაუნაწილა მათი მამულები სამკვიდრებლად, და დაასახლა მათს კარვებში ტომები ისრაელისა."},"56":{"verse":56,"text":"კვლავ გამოსცადეს და გაუჯიუტდნენ ღმერთს უზენაესს და მისი მცნებანი არ დაიცვეს."},"57":{"verse":57,"text":"იხევდნენ და ღალატობდნენ თავიანთი მამების მსგავსად, უკან ბრუნდებოდნენ ყალბი მშვილდივით."},"58":{"verse":58,"text":"განარისხეს იგი თავიანთი სამსხვერპლოებით და თავიანთი კერპებით გააღვიძეს მისი შური."},"59":{"verse":59,"text":"მოისმინა ღმერთმა და განრისხდა და მეტისმეგად შეიძულა ისრაელი."},"60":{"verse":60,"text":"მიატოვა შილოს სავანე, სადაც ადამიანებთან ერთად იყო დამკვიდრებული."},"61":{"verse":61,"text":"და მისცა ტყვედ სიმაგრე თვისი და დიდება თვისი - მტრის ხელთ."},"62":{"verse":62,"text":"და გასწირა სამახვილოდ ხალხი თავისი და თავის მემკვიდრეობაზე განრისხდა."},"63":{"verse":63,"text":"მისი ჭაბუკები ცეცხლმა შეჭამა და მისი ქალწულები ვერ გათხოვდნენ."},"64":{"verse":64,"text":"მისი მღვდლები ხმლით დაეცნენ და მის ქვრივებს არ უტირიათ."},"65":{"verse":65,"text":"და გაიღვიძა, ვითარცა მძინარემ, უფალმა, როგორც დევგმირმა, ღვინისაგან გამოფხიზლებულმა."},"66":{"verse":66,"text":"და განგმირა მისი მტრები ზურგში, სამუდამო სირცხვილი მიანიჭა მათ."},"67":{"verse":67,"text":"დაიწუნა იოსების კარავი და ეფრემის ტომი არ ამოირჩია."},"68":{"verse":68,"text":"ამოირჩია ტომი იუდასი, მთა სიონისა, რომელიც უყვარდა."},"69":{"verse":69,"text":"მოაწყო ცასავით ტაძარი თვისი, დედამიწასავით სამუდამოდ დააფუძნა."},"70":{"verse":70,"text":"ამოირჩია მორჩილი თვისი დავითი და წამოიყვანა იგი ცხვრის ფარებიდან."},"71":{"verse":71,"text":"მეწველი ჯოგიდან მოიყვანა იგი იაკობის - თავისი ხალხის და ისრაელის - თავისი სამკვიდრებლის სამწყემსად."},"72":{"verse":72,"text":"და მწყემსა ისინი თავისი სპეტაკი გულით და თავის ხელთა გონიერებით უძღოდა მათ."}},"meta":{"connection":"kaOrth","book_number":230,"chapter_number":77,"previous_chapter":{"connection":"kaOrth","book_number":230,"chapter":76},"next_chapter":{"connection":"kaOrth","book_number":230,"chapter":78}}}