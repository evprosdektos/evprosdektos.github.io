{"chapter":{"1":{"verse":1,"text":"გალობა დავითისა, ქუშ ბენიამინელის გამო რომ უმღერა უფალს: უფალო, ღმერთო ჩემო! შენზე ვარ მონდობილი. მიხსენი ყველა მდევნელისაგან და გადამარჩინე."},"2":{"verse":2,"text":"რათა არ დაგლიჯოს, ვითარცა ლომმა, სული ჩემი, დალეწოს და არ იყოს მხსნელი."},"3":{"verse":3,"text":"უფალო, ღმერთო ჩემო! თუ რამ გავაკეთე, თუ უსამართლობა გამოვიდა ჩემი ხელიდან,"},"4":{"verse":4,"text":"თუ ჩემთვის მშვიდობის მსურველს ბოროტებით გადავუხადე და გავაგდე თუნდაც ჩემი მტერი ხელცარიელი, -"},"5":{"verse":5,"text":"დაე, დევნოს მტერმა სული ჩემი და წამოეწიოს, დაე, დედამიწაზე დაანარცხოს სიცოცხლე ჩემი და მტვრად აქციოს ღირსება ჩემი. სელა."},"6":{"verse":6,"text":"აღსდექ, უფალო, შენი რისხვით, ამაღლდი გულისწყრომით ჩემს მტრებზე, გამოიღვიძე ჩემთვის სამართალზე, რომელიც შენ დადე მცნებად."},"7":{"verse":7,"text":"გარს შემოგეხვევა გუნდი ხალხთა, მის ზემოთ ამაღლდი მწვერვალზე."},"8":{"verse":8,"text":"უფალი განსჯის ერებს. განმიკითხე, უფალო, ჩემი სიმართლით და უბიწოებით, რომელიც ჩემშია."},"9":{"verse":9,"text":"შეწყდეს ბოროტება ბიწიერთა, ხოლო მართალი გაამართლე, რადგან შენა ხარ გულისა და ზრახვების შემმოწმებელი, ღმერთო მართალო!"},"10":{"verse":10,"text":"ჩემი ფარი უპყრია ღმერთს, გულმართალთა მხსნელს."},"11":{"verse":11,"text":"ღმერთი მართალი მსაჯულია და ღმერთი - რისხვის მფრქვეველი ყოველდღე."},"12":{"verse":12,"text":"მახვილს გალესავს - თუ არ მორჯულდა, შვილდს მოზიდავს და დაუმიზნებს."},"13":{"verse":13,"text":"მომაკვდინებელი იარაღი გაამზადა მისთვის, ისრებს წარმართავს მდევნელთა მიმართ."},"14":{"verse":14,"text":"აჰა, ჩაესახება სიმრუდე, დაორსულდება უკუღმართობით და შობს სიცრუეს."},"15":{"verse":15,"text":"ორმო თხარა და ღრმად ამოკვეთა, სხვისთვის გაამზადა ორმო და თვითონ ჩავარდა."},"16":{"verse":16,"text":"მისი ავგულობა მის თავზე დატრიალდება და მისი ბოროტება მის თხემზე დაეცემა."},"17":{"verse":17,"text":"ვადიდებ უფალს მისი სიმართლით და ვუგალობებ უზენაესი უფლის სახელს."}},"meta":{"connection":"kaOrth","book_number":230,"chapter_number":7,"previous_chapter":{"connection":"kaOrth","book_number":230,"chapter":6},"next_chapter":{"connection":"kaOrth","book_number":230,"chapter":8}}}