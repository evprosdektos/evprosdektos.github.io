{"chapter":{"1":{"verse":1,"text":"ხოტბა დავითისა. აღგამაღლებ შენ, ღმერთო ჩემო, მეფეო, და ვაკურთხებ შენს სახელს უკუნითი უკუნისამდე."},"2":{"verse":2,"text":"ყოველდღე გაკურთხებ შენ და ვადიდებ შენს სახელს უკუნითი უკუნისამდე."},"3":{"verse":3,"text":"დიდია უფალი და ქებულია ფრიად და მისი სიდიადე მიუწვდომელია."},"4":{"verse":4,"text":"თაობა თაობას უქებს შენს საქმეებს და შენს სიძლიერეზე მოუთხრობენ."},"5":{"verse":5,"text":"შენს დიდმშვენიერებაზე, დიდებაზე, ბრწყინვალებაზე, შენს საოცარ საქმეებზე ვილაპარაკებ."},"6":{"verse":6,"text":"შენთა საშიშროებათა სიძლიერეს იტყვიან, ხოლო მე შენს სიდიადეზე ვილაპარაკებ."},"7":{"verse":7,"text":"ხსენებას შენი მრავალი სიკეთისას გამოთქვამენ და შენს სიმართლეს უმღერებენ."},"8":{"verse":8,"text":"გულმოწყალე და შემბრალეა უფალი, სულგრძელი და დიდად მოწყალე."},"9":{"verse":9,"text":"კარგია უფალი ყველას მიმართ და მისი წყალობაა ყველა მის ნამოქმედარზე."},"10":{"verse":10,"text":"გადიდებს შენ, უფალო, ყველა შენი ნამოქმედარი და შენი წმიდანები გადიდებენ შენ."},"11":{"verse":11,"text":"შენი მეფობის დიდებას იტყვიან და შენს სიძლიერეზე ილაპარაკებენ."},"12":{"verse":12,"text":"რათა აცნობონ ადამის ძეთ შენი სიძლიერე, და ბრწყინვალე დიდება შენი მეფობისა."},"13":{"verse":13,"text":"შენი მეფობა მეფობაა ყველა საუკუნისა და შენი ბატონობა თაობებში."},"14":{"verse":14,"text":"უფალი შემწეა ყველა დაცემულისა და გამმართავი ყველა წელში მოხრილისა."},"15":{"verse":15,"text":"ყველას თვალები შენ შემოგცქერიან და შენ აძლევ მათ საზრდოს თავის დროზე."},"16":{"verse":16,"text":"აღაპყრობ შენს ხელს და დააკმაყოფილებ ყოველ სულდგმულს."},"17":{"verse":17,"text":"მართალია უფალი ყველა თავის გზაზე და მოწყალეა ყველა თავის საქმეში."},"18":{"verse":18,"text":"ახლოა უფალი ყველა მის მლოცველთან, ყოველთან, ვინც მას მოუხმობს ჭეშმარიტებით."},"19":{"verse":19,"text":"მის მოშიშთა სურვილს შეასრულებს და მათს ღაღადისს მოისმენს და უშველის მათ."},"20":{"verse":20,"text":"იცავს უფალი ყველა მის მოყვარულს და ყველა ბოროტს მოსპობს."},"21":{"verse":21,"text":"ხოტბას უფლისას ილაპარაკებს პირი ჩემი და აქებს ყოველი ხორციელი მის წმიდა სახელს უკუნითი უკუნისამდე."}},"meta":{"connection":"kaOrth","book_number":230,"chapter_number":144,"previous_chapter":{"connection":"kaOrth","book_number":230,"chapter":143},"next_chapter":{"connection":"kaOrth","book_number":230,"chapter":145}}}