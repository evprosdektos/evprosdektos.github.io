{"chapter":{"1":{"verse":1,"text":"გუნდის ლოტბარს, გალობა კორახის ძეთა, ალამოთის საკრავზე. ღმერთია ჩვენი მფარველი და ძალა, შემწე გაჭირვებაში, საძებარი ფრიად."},"2":{"verse":2,"text":"ამიტომ არ შეგვეშინდება, თუნდაც პირი იცვალოს ქვეყნიერებამ და მთები დაიძრნენ ზღვათა გულისაკენ."},"3":{"verse":3,"text":"იხმაურებენ, იბობოქრებენ წყალნი მათნი, მთები შეირყევიან მათი მედიდურობით. სელა."},"4":{"verse":4,"text":"მდინარე, მისი ნაკადები გაახარებენ ღმერთის ქალაქს, წმიდა სადგომს ზენაარისას."},"5":{"verse":5,"text":"ღმერთი მის შუაგულშია; არ წაბორძიკდება, ღმერთი შეეწევა მას გარიჟრაჟზე."},"6":{"verse":6,"text":"ახმაურდნენ ხალხები, შეიძრნენ სამეფონი, გამოსცა ხმა - გაქრა ქვეყანა."},"7":{"verse":7,"text":"ძალთა უფალი ჩვენთან არის; ჩვენი ბურჯია ღმერთი იაკობისა. სელა."},"8":{"verse":8,"text":"მოდით, იხილეთ საქმენი უფლისანი, როგორ გააპარტახა დედამიწა."},"9":{"verse":9,"text":"შეწყვეტს ომებს დედამიწის კიდით-კიდემდე, მშვილდს შემუსრავს და შუბს დაამსხვრევს, ეტლებს დაბუგავს ცეცხლით."},"10":{"verse":10,"text":"შეჩერდით და გაიგეთ, რომ მე ვარ ღმერთი; ამაღლებული ხალხებს შორის, ამაღლებული ქვეყნიერებაზე."},"11":{"verse":11,"text":"ძალთა უფალი ჩვენთან არის; ჩვენი ბურჯია ღმერთი იაკობისა. სელა."}},"meta":{"connection":"kaOrth","book_number":230,"chapter_number":45,"previous_chapter":{"connection":"kaOrth","book_number":230,"chapter":44},"next_chapter":{"connection":"kaOrth","book_number":230,"chapter":46}}}