{"chapter":{"1":{"verse":1,"text":"გუნდის ლოტბარს, მტრედზე, რომელიც მდუმარებს შორეთში. დავითის საგალობელი, როცა ფილისტიმელებმა შეიპყრეს იგი გათში. შემიწყალე, ღმერთო, რადგან გათელვას მიპირებს კაცი, ყოველდღე მავიწროებს მოშუღარი."},"2":{"verse":2,"text":"ჩანთქმას მითქვამენ ჩემი მტრები ყოველდღიურად, რადგან მრავალი მეომება, უზენაესო."},"3":{"verse":3,"text":"საშიშროების დღეს შენ გესავ."},"4":{"verse":4,"text":"ღმერთში ვადიდებ მისსავე სიტყვას, ღმერთზე ვარ მინდობილი - არ მეშინია, რას მიზამს ხორციელი?"},"5":{"verse":5,"text":"ყოველდღე ამახინჯებს ჩემს სიტყვებს; ბოროტია ყოველი მათი ზრახვა ჩემ მიმართ."},"6":{"verse":6,"text":"გროვდებიან, მისაფრდებიან ისინი - ჩემი მდევრები, ჩემს ნაკვალევს უთვალთვალებენ, თითქოსდა ჩემს სულს ელოდებიან."},"7":{"verse":7,"text":"ნუთუ ამ სიმრუდეს უნდა გადაურჩნენ? რისხვით დაამხე ერები, ღმერთო!"},"8":{"verse":8,"text":"ჩემი ხეტიალი გამოთვლილი გაქვს; შენს ჭურჭელში მოათავსე ჩემი ცრემლები - აგერ, შენს წიგნშია."},"9":{"verse":9,"text":"მაშინ უკუიქცევიან ჩემი მტრები, რა დღესაც მოგიხმობ; ეს ვიცი, რომ ღმერთი ჩემთან არის."},"10":{"verse":10,"text":"ღმერთში შევაქებ სიტყვას, უფალში შევაქებ სიტყვას;"},"11":{"verse":11,"text":"ღმერთს მივენდე - არ მეშინია; რას მიზამს კაცი?"},"12":{"verse":12,"text":"ჩემზეა, ღმერთო, შენი აღთქმები; სამადლობელს მოგიზღავ შენ."},"13":{"verse":13,"text":"რადგან იხსენი ჩემი სული სიკვდილისაგან, აგერ, ჩემი ფეხი წაბორძიკებისაგან, რათა ვიარო ღმერთის წინაშე სიცოცხლის შუბით."}},"meta":{"connection":"kaOrth","book_number":230,"chapter_number":55,"previous_chapter":{"connection":"kaOrth","book_number":230,"chapter":54},"next_chapter":{"connection":"kaOrth","book_number":230,"chapter":56}}}