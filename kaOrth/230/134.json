{"chapter":{"1":{"verse":1,"text":"ადიდეთ უფალი! ადიდეთ სახელი უფლისა, ადიდეთ, მორჩილნო უფლისა!"},"2":{"verse":2,"text":"რომელნიც დგახართ უფლის სახლში, ეზოებში ჩვენი ღმერთის სახლისა."},"3":{"verse":3,"text":"ადიდეთ უფალი, რადგან კეთილია უფალი; უგალობეთ მის სახელს, რადგან სასურველია."},"4":{"verse":4,"text":"რადგან იაკობი ამოირჩია თავისთვის უფალმა, ისრაელი - თავის წარჩინებულად."},"5":{"verse":5,"text":"რადგან ვიცოდი, რომ დიდია უფალი და უფალი ჩვენი ყველა ღმერთზე დიდია."},"6":{"verse":6,"text":"ყოველივე, რაც სურდა, მოიმოქმედა უფალმა, ცაში და ქვეყანაზე, ზღვებზე და ყოველ უფსკრულში."},"7":{"verse":7,"text":"ამოჰყავს ღრუბლები ქვეყნის კიდეებიდან, ელვებს წვიმად აქცევს, გამოჰყავს ქარი თავისი საცავებიდან."},"8":{"verse":8,"text":"რომელმაც მოსრა პირმშონი ეგვიპტისა - ადამიანიდან პირუტყვამდე."},"9":{"verse":9,"text":"მოავლინა სასწაულები და საოცრებანი შენს შორის, ეგვიპტევ, ფარაონსა და მის მსახურებზე."},"10":{"verse":10,"text":"რომელმაც მოსრა ხალხი მრავალი და დახოცა ძლიერი მეფენი -"},"11":{"verse":11,"text":"სიხონი, მეფე ამორეველთა, და ყოგი, მეფე ბაშანისა, და ყველა სამეფო ქანაანისა."},"12":{"verse":12,"text":"და მისცა მათი მიწები სამკვიდროდ, სამკვიდროდ ისრაელს - თავის ხალხს."},"13":{"verse":13,"text":"უფალო, შენი სახელი მარადიულია, უფალო, შენი სახსენებელი თაობიდან თაობამდეა."},"14":{"verse":14,"text":"რადგან განიკითხავს უფალი თავის ხალხს და თავის მორჩილთ შეივრდომებს."},"15":{"verse":15,"text":"ხალხთა კერპები ვერცხლი და ოქროა, ადამიანის ნახელავი."},"16":{"verse":16,"text":"პირი აქვთ და ვერ ლაპარაკობენ, თვალები აქვთ და ვერ ხედავენ."},"17":{"verse":17,"text":"ყურები აქვთ და ვერ ისმენენ, არც აქვთ სუნთქვა მათ პირებს."},"18":{"verse":18,"text":"მათი მსგავსნი იქნებიან მათი გამკეთებლები, ყველა, ვინც მათზეა მინდობილი."},"19":{"verse":19,"text":"ისრაელის სახლო, აკურთხეთ უფალი; აარონის სახლო, აკურთხეთ უფალი!"},"20":{"verse":20,"text":"ლევის სახლო, აკურთხეთ უფალი; უფლის მოშიშნო, აკურთხეთ უფალი!"},"21":{"verse":21,"text":"კურთხეულია უფალი სიონიდან, დამკვიდრებული იერუსალიმში. ადიდეთ უფალი!"}},"meta":{"connection":"kaOrth","book_number":230,"chapter_number":134,"previous_chapter":{"connection":"kaOrth","book_number":230,"chapter":133},"next_chapter":{"connection":"kaOrth","book_number":230,"chapter":135}}}