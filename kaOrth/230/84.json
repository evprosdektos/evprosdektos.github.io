{"chapter":{"1":{"verse":1,"text":"გუნდის ლოტბარს, კორახის ძეთა ფსალმუნი. ისურვე, უფალო, ქვეყანა შენი, დააბრუნე ტყვე იაკობისა."},"2":{"verse":2,"text":"აპატიე დანაშაული შენს ხალხს, დაფარე ყველა მისი ცოდვა. სელა."},"3":{"verse":3,"text":"აგვარიდე მთელი შენი გულისწყრომა, დააცხრე შენი მრისხანება."},"4":{"verse":4,"text":"მოგვაქციე, ღმერთო, ჩვენო მხსნელო, და გააუქმე შენი გაჯავრება ჩვენზე."},"5":{"verse":5,"text":"ნუთუ საუკუნოდ გაგვირისხდები, თაობიდან თაობამდე გააგრძელებ შენს მრისხანებას?"},"6":{"verse":6,"text":"ნუთუ აღარ დაგვიბრუნებ სიცოცხლეს, რათა შენმა ერმა იხაროს შენით?"},"7":{"verse":7,"text":"გვიჩვენე, უფალო, შენი წყალობა და შემწეობა გვიბოძე შენი."},"8":{"verse":8,"text":"მე კი მოვისმენ, თუ რას იტყვის უფალი ღმერთი; რადგან მშვიდობას იტყვის თავის ხალხზე და თავის წმიდანებზე, და აღარ გაიმეორებენ სიბრიყვეს."},"9":{"verse":9,"text":"მართლაც ახლოა ხსნა მისმიერი მის მოშიშთათვის, რათა დიდებამ დაისადგუროს ჩვენს ქვეყანაში."},"10":{"verse":10,"text":"შეიყრებიან წყალობა და ჭეშმარიტება, სიმართლე და მშვიდობა გადაჰკოცნიან ერთიმეორეს."},"11":{"verse":11,"text":"ჭეშმარიტება დედამიწიდან აღმოცენდება და სიმართლე ზეციდან გადმოიხედავს."},"12":{"verse":12,"text":"უფალიც გვიბოძებს სიკეთეს და ჩვენი მიწა მოგვცემს ნაყოფს."},"13":{"verse":13,"text":"სიმართლე ივლის მის წინ და გზას გაუკაფავს მის ნაბიჯებს."}},"meta":{"connection":"kaOrth","book_number":230,"chapter_number":84,"previous_chapter":{"connection":"kaOrth","book_number":230,"chapter":83},"next_chapter":{"connection":"kaOrth","book_number":230,"chapter":85}}}