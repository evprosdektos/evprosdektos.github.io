{"chapter":{"1":{"verse":1,"text":"დავითისფსალმუნი. შენსკან აღვაპყარ, უფალო, სული ჩემი."},"2":{"verse":2,"text":"ღმერთო ჩემო! შენ გესავ, ნუ შევრცხვები, ნუ იზეიმებს მტერი ჩემზე."},"3":{"verse":3,"text":"ასევე ყველა, ვინც შენით სასოებს, ნუ შერცხვება. შერცხვნენ ამაოდ შემცოდველნი."},"4":{"verse":4,"text":"შენი გზები მაუწყე, უფალო, მასწავლე შენი კვალი."},"5":{"verse":5,"text":"წარმიძეღ შენი ჭეშმარიტებით და მასწავლე, რადგან შენა ხარ ღმერთი ჩემი ხსნისა; შენ გესავ ყოველდღე."},"6":{"verse":6,"text":"გაიხსენე, უფალო, წყალობა შენი და გულმოწყალება შენი, რადგან ისინი საუკუნოა."},"7":{"verse":7,"text":"ცოდვანი ჩემი სიჭაბუკისა და ბრალი ჩემი არ გაიხსენო; გამიხსენე შენი გულმოწყალებით, შენი სიკეთით, უფალო."},"8":{"verse":8,"text":"კეთილი არის უფალი და მართალი, ამიტომ ცოდვილთ აყენებს გზაზე."},"9":{"verse":9,"text":"წაუძღვება თავმდაბალთ სამართალში და თავიანთ გზას ასწავლის მორჩილთ."},"10":{"verse":10,"text":"ყველა გზა უფლისა წყალობაა და ჭეშმარიტება მის აღთქმათა და მცნებათა შემნახველთათვის."},"11":{"verse":11,"text":"შენი სახელისათვის, უფალო, შემინდე ჩემი შეცოდება, რადგან დიდია იგი."},"12":{"verse":12,"text":"ვინ არის კაცი მოშიში ღვთისა? მას გზას უჩვენებს ამოსარჩევად."},"13":{"verse":13,"text":"მისი სული კეთილად განისვენებს და მისი მოდგმა დაიმკვიდრებს ქვეყანას."},"14":{"verse":14,"text":"საიდუმლო უფლისა - მოშიშთა მისთა, და თავის აღთქმას აუწყებს მათ."},"15":{"verse":15,"text":"ჩემი თვალები მიმართულია მუდამ უფლისკენ, რადგანაც იგი მახისაგან იხსნის ჩემს ფეხებს."},"16":{"verse":16,"text":"გადმომხედე და შემიწყალე მე, ვინაიდან მარტოდმარტო და ბედუკუღმართი ვარ."},"17":{"verse":17,"text":"განივრცო ტანჯვა ჩემი გულისა, მიხსენი ჩემი გაჭირვებიდან."},"18":{"verse":18,"text":"შეხედე ჩემს ტანჯვას და დაქანცულობას და მაპატიე ყველა ჩემი შეცოდება."},"19":{"verse":19,"text":"შეხედე, როგორ გამრავლდნენ ჩემი მტრები და საშინელი სიძულვილით შემიძულეს მე."},"20":{"verse":20,"text":"შენ დაიფარე ჩემი სული და დამიხსენი, ნუ შევრცხვები, რადგანაც შენ გესავ."},"21":{"verse":21,"text":"უბიწოებამ და სიმართლემ დამიფაროს მე, რაკიღა შენი იმედით ვარ."},"22":{"verse":22,"text":"იხსენ, უფალო, ისრაელი ყოველი მისი გასაჭირიდან."}},"meta":{"connection":"kaOrth","book_number":230,"chapter_number":24,"previous_chapter":{"connection":"kaOrth","book_number":230,"chapter":23},"next_chapter":{"connection":"kaOrth","book_number":230,"chapter":25}}}