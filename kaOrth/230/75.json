{"chapter":{"1":{"verse":1,"text":"გუნდის ლოტბარს. სიმებიან საკრავზე.ფსალმუნი ასაფისა. გალობა. ცნობილია იუდაში ღმერთი, ისრაელში დიდია მისი სახელი."},"2":{"verse":2,"text":"და იყო იერუსალიმში. მისი კარავი და მისი სადგომი - სიონში."},"3":{"verse":3,"text":"იქ დაიმსხვრა მშვილდ-ისრები, ფარი და ხმალი, და ომი. სელა."},"4":{"verse":4,"text":"ბრწყინვალე და ძლიერი ხარ სანადირო მთებზე მეტად."},"5":{"verse":5,"text":"გაცოფდნენ გულმაგრები, ჩათვლიმეს, დაეძინათ და ვერც ერთმა მოლაშქრემ ვეღარ ჰპოვა ხელები თვისი."},"6":{"verse":6,"text":"შენი შემოტევით, ღმერთო იაკობისა, რული მოერია ეტლსაც და ცხენსაც."},"7":{"verse":7,"text":"შენ საშიში ხარ და ვინ დაგიდგება წინ შენი განრისხების ჟამს?"},"8":{"verse":8,"text":"ციდან მოგვასმინე სამართალი; დედამიწა შეშინდა და მიწყნარდა;"},"9":{"verse":9,"text":"როცა აღდგა სამართლისათვის ღმერთი ქვეყნიერების ყველა ჩაგრულის გადასარჩენად. სელა."},"10":{"verse":10,"text":"რაკი ადამიანის რისხვა იქცევა შენდა აღიარებად, ნაშთს რისხვისას მოთოკავ."},"11":{"verse":11,"text":"აღუთქვით და გადაუხადეთ უფალ ღმერთს; ყველამ - მის ირგვლივ მყოფმა, საჩუქარი მიუძღვნას საშიშს."},"12":{"verse":12,"text":"ის დაამდაბლებს მბრძანებელთა სულს, შიშის ზარს დასცემს ამქვეყნიურ მეფეებს."}},"meta":{"connection":"kaOrth","book_number":230,"chapter_number":75,"previous_chapter":{"connection":"kaOrth","book_number":230,"chapter":74},"next_chapter":{"connection":"kaOrth","book_number":230,"chapter":76}}}