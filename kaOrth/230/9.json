{"chapter":{"1":{"verse":1,"text":"გუნდისლოტბარს, ლაბანის სიკვდილზე, დავითისფსალმუნი. გადიდებ, უფალო, მთელი გულით, ვილაპარაკებ შენს სასწაულებს."},"2":{"verse":2,"text":"ვიმხიარულებ და ვილხენ შენით, ვუმღერებ შენს სახელს, უზენაესო."},"3":{"verse":3,"text":"ოდეს მიიქცევიან ჩემი მტრები უკან, მარცხს განიცდიან და დაიღუპებიან შენ წინაშე."},"4":{"verse":4,"text":"რადგან შენ გაარჩიე ჩემი დავა და სამართალი; დაბრძანდი ტახტზე, სიმართლის მსაჯულო."},"5":{"verse":5,"text":"განრისხდი ერებზე, მოსპე ბოროტი, მათი სახელი ამოშალე უკუნითი უკუნისამდე."},"6":{"verse":6,"text":"მტერი გაქრა, გაპარტახდა სამუდამოდ და შენ დაანგრიე ქალაქები, მათთან ერთად მოისპო მათი ხსენება."},"7":{"verse":7,"text":"ხოლო უფალი იარსებებს უკუნისამდე. მან მოამზდა სამართლისთვის თავისი ტახტი."},"8":{"verse":8,"text":"და ის სიმართლით განსჯის მსოფლიოს, გაასამართლებს ხალხებს სისწორით."},"9":{"verse":9,"text":"უფალი იქნება ჩაგრულის შემწე და დასაყრდენი გაჭირვების ჟამს."},"10":{"verse":10,"text":"შენ მოგენდობიან შენი სახელის მცოდნენი, ვინაიდან არ მიატოვებ, უფალო, შენს მაძიებლებს."},"11":{"verse":11,"text":"უგალობეთ უფალს, სიონის მკვიდრს, აუწყეთ მისი საქმენი ერებს."},"12":{"verse":12,"text":"რადგან იძიებს მათ სისხლს, გაიხსენებს მათ, არ დაივიწყებს ტვირთმძიმეთა გოდებას."},"13":{"verse":13,"text":"შემიწყალე, უფალო, იხილე ჩემი შეჭირვება ჩემი მტრებისგან, აღმამაღლე სიკვდილის კარიბჭიდან."},"14":{"verse":14,"text":"რათა განვაცხადო ყოველი შენი ქება კარიბჭეში სიონის ასულისა, ვილხინო შენმიერი შველით."},"15":{"verse":15,"text":"ჩაცვივდნენ ერები თავიანთ ამოთხრილ ორმოში, მათ გამზადებულ ბადეში გაება მათი ფეხი."},"16":{"verse":16,"text":"ცნობილია უფალი, სამართლის მოქმედი. ბოროტი გაება თავისი ხელით დაგებულ მახეში. სელა."},"17":{"verse":17,"text":"დაუბრუნდებიან ბოროტნი ჯოჯოხეთს, ყველა ერი, ვინც დაივიწყა ღმერთი."},"18":{"verse":18,"text":"სამუდამოდ არ იქნება დავიწყებული ღატაკი, სამარადისოდ დაკარგული - უპოვართა იმედი."},"19":{"verse":19,"text":"აღსდექ, უფალო, ნუ იმძლავრებს კაცი; დაე, გასამართლდნენ ერები შენ წინაშე."},"20":{"verse":20,"text":"უფალო, შიშის ზარი დაეცი მათ; დაე, შეიტყონ ერებმა, რომ კაცუნები არიან ისინი. სელა."},"21":{"verse":21,"text":"რატომ დგახარ, უფალო, შორს? თვალს მარიდებ გაჭირვების ჟამს."},"22":{"verse":22,"text":"ამპარტავნობით დევნის ბოროტი ღატაკს; შეპყრობილნი იქნებიან მზაკვრობით, რომელიც განიზრახეს."},"23":{"verse":23,"text":"რადგან ტრაბახობს ბოროტი თავისი სულის ავხორცობით, ხოლო ანგარების მოყვარული უარყოფს უფალს."},"24":{"verse":24,"text":"ბოროტი თავისი ქედმაღლობით უგულებელყოფს, მისი აზრით არ არსებობს ღმერთი."},"25":{"verse":25,"text":"გამარჯვებულია მისი გზა ყოველჟამს; მიუწვდომელია მისდამი შენი სამართალი, თავის მტრებს სულის შებერვით ამარცხებს."},"26":{"verse":26,"text":"თავის გულში ამბობს: „არ წავბორძიკდები, თაობიდან თაობამდე არ შემხვდება სიავე“."},"27":{"verse":27,"text":"მისი პირი სავსეა წყევლით, თაღლითობით და სიცრუით; მისი ენა სიმრუდე და უკუღმართობაა."},"28":{"verse":28,"text":"ჩასაფრდება ეზოს უკან, სამალავიდან მოკლავს უდანაშაულოს, მისი თვალები საწყლებს უთვალთვალებენ."},"29":{"verse":29,"text":"დაუდარაჯდება საფარში, როგორც ლომი შამბნარში ჩაუსაფრდება საწყალს მოსატაცებლად, მოიტაცებს, ოდეს მოამწყვდევს თავის ბადეში."},"30":{"verse":30,"text":"მოიღუნება, გაწვება და საწყლებს თავის ბრჭყალებში მოაქცევს."},"31":{"verse":31,"text":"თავის გულში ამბობს: „დაივიწყა ღმერთმა, თავის სახე დამალა, რომ არ იხილოს აღარასოდეს“."},"32":{"verse":32,"text":"აღსდექ, უფალო ღმერთო, აღმართე ხელი, ნუ დაივიწყებ ჩაგრულებს."},"33":{"verse":33,"text":"რად უგულებელყო ბოროტმა ღმერთი? გულში იზრახა, რომ არ მოჰკითხავ."},"34":{"verse":34,"text":"უმზერ შენ, ვინაიდან ხედავ წყენასა და შევიწროებას, რათა სამაგიერო გადაუხადო შენი ხელით, შენ განდობს თავის თავს ჩაგრული, შენ იყავ ობლის შემწე."},"35":{"verse":35,"text":"გადაამსხვრიე ბოროტისა და უკეთურის მკლავი, რომ ეძიონ მისი ბოროტება და ვერ იპოვონ."},"36":{"verse":36,"text":"უფალი არის ხელმწიფე უკუნითი უკუნისამდე, განქარდებიან ხალხები მისი ქვეყნიდან."},"37":{"verse":37,"text":"უფალო, მოისმინე მორჩილთა ნატვრა; შეამზადე მათი გული, მიაპყარ ყური;"},"38":{"verse":38,"text":"გაუსამართლე ობოლს და ჩაგრულს, რომ აღარ დევნონ კაცთაგანი ამ ქვეყანაზე."}},"meta":{"connection":"kaOrth","book_number":230,"chapter_number":9,"previous_chapter":{"connection":"kaOrth","book_number":230,"chapter":8},"next_chapter":{"connection":"kaOrth","book_number":230,"chapter":10}}}