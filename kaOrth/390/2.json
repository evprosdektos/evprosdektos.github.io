{"chapter":{"1":{"verse":1,"text":"ლოცვა აღუვლინა იონამ უფალს, თავის ღმერთს, თევზის სტომაქიდან."},"2":{"verse":2,"text":"თქვა: ჭირში მყოფმა შევღაღადე უფალს და მან ხმა გამცა. ქვესკნელის მუცლიდან შველა ვითხოვე და შენ ისმინე ჩემი ვედრება."},"3":{"verse":3,"text":"როცა ღურღუმელში, ზღვის გულში ჩამაქანე, როცა მორევმა ჩამითრია, თავზე შენი ტალღა და ღვარი გადამდიოდა,"},"4":{"verse":4,"text":"ვთქვი: გაგდებული ვარ შენი პირისგან, ნუთუ ოდესმე მეღირსება-მეთქი შენი წმიდა ტაძრის ხილვა?"},"5":{"verse":5,"text":"სულამდე მიწია წყალმა, უფსკრულმა მომიცვა, თავზე ლელი შემომეწნა,"},"6":{"verse":6,"text":"მთების ფესვებამდე ჩავედი; მიწა სამუდამოდ ჩაირაზა ჩემს უკან, მაგრამ შენ ქვესკნელს გამოსტაცე ჩემი სიცოცხლე, უფალო, ღმერთო ჩემო!"},"7":{"verse":7,"text":"როცა სულს ვღაფავდი, ვახსენე უფალი და ჩემმა ვედრებამ შენამდე შეაღწია შენს წმიდა ტაძარში."},"8":{"verse":8,"text":"ამაოებათა მსახურნი ვერ ეღირსებიან წყალობას!"},"9":{"verse":9,"text":"მე კი მსხვერპლს შემოგწირავ სამადლობელი სიტყვით; შევასრულებ, რაც აღთქმული მაქვს. უფლისგან არის ხსნა!"},"10":{"verse":10,"text":"უბრძანა უფალმა თევზს და მან ხმელეთზე გადმოანთხია იონა."}},"meta":{"connection":"kaOrth","book_number":390,"chapter_number":2,"previous_chapter":{"connection":"kaOrth","book_number":390,"chapter":1},"next_chapter":{"connection":"kaOrth","book_number":390,"chapter":3}}}