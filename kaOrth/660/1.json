{"chapter":{"1":{"verse":1,"text":"იაკობი, მონა ღვთისა და უფალ იესო ქრისტესი, თორმეტ განთესილ ტომს, - გიხაროდეთ."},"2":{"verse":2,"text":"ყველაფერი სიხარულად შერაცხეთ, ჩემო ძმანო, როცა სხვადასხვა განსაცდელში ვარდებით."},"3":{"verse":3,"text":"რაკიღა იცით, რომ გამოცდა თქვენი რწმენისა დასაბამს აძლევს მოთმინებას;"},"4":{"verse":4,"text":"მოთმინების საქმე კი სრულყოფილი უნდა იყოს, რათა თვითონაც სრულქმნილი იყოთ და უზადონი, ყოველგვარი ნაკლის გარეშე."},"5":{"verse":5,"text":"ხოლო თუ რომელიმე თქვენგანს აკლია სიბრძნე, დაე, სთხოვოს ღმერთს, ყოვლის უხვად და უშურველად გამცემს, და მიეცემა."},"6":{"verse":6,"text":"მაგრამ, დე, სთხოვოს რწმენით, ყოველგვარი ეჭვის გარეშე, რადგან მეჭველი ზღვის ტალღასა ჰგავს, ქარით ღელვილსა და მიმოტაცებულს."},"7":{"verse":7,"text":"ნუ ეგონება ამნაირ კაცს, თითქოს რაიმეს მიიღებს ღვთისგან."},"8":{"verse":8,"text":"ორგული კაცი უმტკიცოა ყველა მისეულ გზაზე."},"9":{"verse":9,"text":"დე, თავმდაბალი ძმა იქადოდეს თვისი სიმაღლით,"},"10":{"verse":10,"text":"ხოლო მდიდარი - თვისი სიმდაბლით, რადგანაც მინდვრის ყვავილივით გადავა იგი."},"11":{"verse":11,"text":"რადგანაც ამოდის მზე და მცხუნვარება გაახმობს მდელოს, დაჭკნება მისი ყვავილი და განქარდება მისი მშვენება; ასე დაჭკნება მდიდარიც მისეულ გზაზე."},"12":{"verse":12,"text":"ნეტა მას, ვინც გაუძლებს საცდურს, რადგან განსაცდელგამოვლილი მიიღებს სიცოცხლის გვირგვინს, ღმერთმა რომ აღუთქვა თავის მოყვარეთ."},"13":{"verse":13,"text":"ნურავინ იტყვის განსაცდელში: ღვთისაგან გამოვიცდებიო; ვინაიდან ღმერთი არ ცდუნდება ბოროტით და არც თვითონ აცდუნებს ვინმეს."},"14":{"verse":14,"text":"არამედ ყველა საკუთარი გულისთქმით ცდუნდება და წარიტაცება."},"15":{"verse":15,"text":"ხოლო შემდეგ გულისთქმა ჩასახავს და შობს ცოდვას, ჩადენილი ცოდვა კი სიკვდილსა შობს."},"16":{"verse":16,"text":"ნუ შეცდებით, ჩემო საყვარელო ძმანო."},"17":{"verse":17,"text":"ყოველი კეთილი საბოძვარი და ყოველი კეთილი ნიჭი ზეგარდმო გადმოდის ნათელთა მამისაგან, ვისთვისაც უცხოა ცვალებადობა და ცვლილების ჩრდილი."},"18":{"verse":18,"text":"მან ინება და დაგვბადა ჩვენ ჭეშმარიტების სიტყვით, რათა ვყოფილიყავით როგორც პირველნაყოფი მის მიერ შექმნილთა შორის."},"19":{"verse":19,"text":"მაშ, ჩემო საყვარელო ძმანო, ყოველი კაცი მარდი იყოს სასმენად, წყნარი - სათქმელად და ზანტი - გულის წყრომად."},"20":{"verse":20,"text":"რადგანაც გულისწყრომა კაცისა როდი შეიქმს ღვთის სიმართლეს."},"21":{"verse":21,"text":"ამიტომ განიშორეთ ყოველგვარი მწიკლოვანება, ყოველგვარი ბოროტება და თვინიერებით შეიწყნარეთ ნერგი სიტყვისა, რომელსაც შეუძლია იხსნას თქვენი სული."},"22":{"verse":22,"text":"მაშ, იყავით სიტყვის აღმსრულებელნი და არა მხოლოდ მსმენელნი თავის მოსატყუებლად."},"23":{"verse":23,"text":"რადგან ვინც სიტყვას ისმენს და არ ასრულებს, იმ კაცსა ჰგავს, თავის ბუნებრივ სახეს რომ უმზერს სარკეში."},"24":{"verse":24,"text":"დაინახავს თავის თავს, წავა და მყისვე ავიწყდება, როგორია მისი იერი."},"25":{"verse":25,"text":"მაგრამ ვინც გულმოდგინედ აკვირდება თავისუფლების სრულყოფილ რჯულს და კიდევაც მკვიდრდება მასში, არა როგორც გულმავიწყი მსმენელი, არამედ საქმის აღმსრულებელი, ნეტარია თავისი მოქმედებით."},"26":{"verse":26,"text":"თუ რომელიმე თქვენგანს ღვთისმოსავი ჰგონია თავი, მაგრამ ლაგამს კი არ ამოსდებს ენას, არამედ აცდუნებს თავის გულს, ფუჭია მისი ღვთისმოსაობა."},"27":{"verse":27,"text":"წმიდა და უმწიკვლო მსახურება ღვთისა და მამის წინაშე ისაა, რომ გაჭირვებაში მიხედო ქვრივ-ობლებს და ამ ქვეყნისაგან შეურყვნელად დაიცვა თავი."}},"meta":{"connection":"kaOrth","book_number":660,"chapter_number":1,"previous_chapter":{"connection":"kaOrth","book_number":650,"chapter":13},"next_chapter":{"connection":"kaOrth","book_number":660,"chapter":2}}}