{"chapter":{"1":{"verse":1,"text":"ბატონებო, მიაგეთ მონებს, რაც სწორია და სამართლიანი; გახსოვდეთ, რომ თქვენცა გყავთ უფალი ცაში."},"2":{"verse":2,"text":"გულმოდგინედ ილოცეთ და იფხიზლეთ მასში მადლიერებით."},"3":{"verse":3,"text":"ჩვენთვისაც ილოცეთ, რათა უფალმა გაგვიღოს სიტყვის კარი ქრისტეს საიდუმლოს საუწყებლად, რისთვისაც მადევს ბორკილი;"},"4":{"verse":4,"text":"რათა ისე განვაცხადო, როგორც მმართებს მისი უწყება."},"5":{"verse":5,"text":"ბრძნულად მოიქეცით გარეშეთა მიმართ; დრო მოიხმარეთ."},"6":{"verse":6,"text":"თქვენი სიტყვა ყოველთვის მადლიანი იყოს, მარილით შეზავებული, რათა იცოდეთ, ვის რა მიუგოთ."},"7":{"verse":7,"text":"ჩემს ამბავს დაწვრილებით გაუწყებთ ტიქიკოსი, საყვარელი ძმა, სანდო მსახური და თანამოღვაწე უფალში,"},"8":{"verse":8,"text":"რომელიც იმიტომ გაახლეთ, რომ გაუწყოთ ჩვენი ამბავი და ნუგეში სცეს თქვენს გულებს,"},"9":{"verse":9,"text":"ონისიმესთან, სანდო და საყვარელ ძმასთან ერთად; ისინი გაუწყებენ აქაურ ამბებს."},"10":{"verse":10,"text":"მოკითხვას გითვლით არისტარქე, ჩემთან ერთად ტყვედ ნამყოფი, აგრეთვე მარკოზი, ბარნაბას ბიძაშვილი, ვისზედაც გაცნობეთ, თუ გეწვიათ, შეიწყნარეთ-მეთქი,"},"11":{"verse":11,"text":"და იესო, იუსტუსად წოდებული; წინდაცვეთილთაგან მხოლოდ ესენი მედგნენ მხარში ღვთის სასუფევლის ქადაგებისას, მხოლოდ ესენი იყვნენ ჩემი ნუგეში."},"12":{"verse":12,"text":"მოკითხვას გითვლით თქვენიანი ეპაფრა, დღენიადაგ რომ ლოცულობს თქვენთვის, რათა მტკიცედ იდგეთ, სრულნი და სავსენი ღვთის მთელი ნებით."},"13":{"verse":13,"text":"მე ვუმოწმებ, რომ დიდად მოწადინებულია თქვენთვის, ლაოდიკელთა და ჰიერაპოლისელთათვის."},"14":{"verse":14,"text":"მოგიკითხავთ ლუკა, საყვარელი მკურნალი, და დემასი."},"15":{"verse":15,"text":"მოიკითხეთ ლაოდიკელი ძმები, აგრეთვე ნიმფასი და მისი შინაური ეკლესია."},"16":{"verse":16,"text":"როცა ამ წერილს წაიკითხავთ, ისე მოიქეცით, რომ ლაოდიკელთა ეკლესიაშიც წაიკითხონ, მათთვის გაგზავნილი წერილი კი თქვენც წაიკითხეთ."},"17":{"verse":17,"text":"არქიპოსს უთხარით: შენ იცი, როგორ აღასრულებ მსახურებას, უფლისგან რომ მიიღე-თქო."},"18":{"verse":18,"text":"მოგიკითხავთ მე, პავლე, ჩემი ხელით. გახსოვდეთ ჩემი ტყვეობა. მადლი თქვენთან. ამინ."}},"meta":{"connection":"kaOrth","book_number":580,"chapter_number":4,"previous_chapter":{"connection":"kaOrth","book_number":580,"chapter":3},"next_chapter":{"connection":"kaOrth","book_number":590,"chapter":1}}}