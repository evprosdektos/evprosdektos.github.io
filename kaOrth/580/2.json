{"chapter":{"1":{"verse":1,"text":"მინდა იცოდეთ, რა გულმოდგინედ ვიღვწი თქვენთვის, ლაოდიკელთა და ყველა მათგანისათვის, ვისაც პირადად არც კი უხილავს ჩემი სახე;"},"2":{"verse":2,"text":"რათა გამხნევდეს მათი გული და სიყვარულით შეერთებულნი ეზიარონ გონიერების მთელ სისავსეს და სიუხვეს ღვთის საიდუმლოს, ანუ ქრისტეს შესამეცნებლად,"},"3":{"verse":3,"text":"რომელშიაც დაფარულია სიბრძნისა და ცოდნის მთელი საუნჯე."},"4":{"verse":4,"text":"ამას ვამბობ, რათა არავინ გაცდუნოთ შემპარავი სიტყვით."},"5":{"verse":5,"text":"ვინაიდან, თუმცა ხორცით შორსა ვარ თქვენგან, მაგრამ ახლო ვარ სულით, და მიხარია, რომ ვხედავ თქვენს წესრიგსა და რწმენის სიმტკიცეს ქრისტეში."},"6":{"verse":6,"text":"ამიტომ, როგორც მიგიღიათ უფალი ქრისტე იესო, ისევ იარეთ მასში."},"7":{"verse":7,"text":"რადგანაც მის მიერ ხართ დამკვიდრებულნი, მასში ფესვგადგმულნი და, როგორც გისწავლიათ, რწმენით განმტკიცებულნი. მასშივე იზარდეთ მადლიერებით."},"8":{"verse":8,"text":"ფრთხილად იყავით, რათა არავინ გაცდუნოთ სიბრძნისმეტყველებითა და ფუჭი საცდურით, კაცთა გადმოცემებისა თუ ქვეყნის საწყისთა თანახმად, და არა ქრისტეს მიხედვით."},"9":{"verse":9,"text":"რადგანაც მასში მკვიდრობს ხორციელად ღვთაების მთელი სავსება."},"10":{"verse":10,"text":"და თქვენც სავსენი ხართ მასში, ვინც არის თავი ყოველი მთავრობისა და ხელმწიფებისა."},"11":{"verse":11,"text":"მასშივე ხართ წინადაცვეთილნი ხელთუქმნელი წინადაცვეთით: ესაა განძარცვა ცოდვილი ხორციელი სხეულისაგან - ქრისტესეული წინადაცვეთა."},"12":{"verse":12,"text":"მასთან ერთად დაიმარხეთ ნათლისღებით და მასთან ერთადვე აღდექით ღმერთის ქმედითი ძალის რწმენით, რომელმაც მკვდრეთით აღადგინა იგი."},"13":{"verse":13,"text":"და თქვენც, ცოდვებითა და თქვენი წინადაუცვეთელობით მკვდრები, მასთან ერთად გაგაცოცხლათ ცოდვათა მოტევებით."},"14":{"verse":14,"text":"სწავლით წარხოცა ჩვენგამო შეთხზული და ჩვენ წინააღმდეგ მიმართული ხელწერილი; შუაგულიდან აიღო და ჯვარს მიალურსმა იგი."},"15":{"verse":15,"text":"ძალისაგან განძარცვა მთავრობანი და ხელმწიფებანი, საჯაროდ განაქიქა და ჯვრით იმძლავრა მათზე."},"16":{"verse":16,"text":"ამიტომ ნურავინ განგსჯით საჭმლისა თუ სასმლის, რაიმე დღესასწაულის, ახალმთვარობისა თუ შაბათთა გამო."},"17":{"verse":17,"text":"ყოველივე ეს მხოლოდ ლანდია იმისა, რასაც მომავალი მოიტანს, სხეული კი არის ქრისტესი."},"18":{"verse":18,"text":"ნურავინ შეგაცდენთ მოჩვენებითი სიმდაბლით და ანგელოზთა მსახურებით, თავის ფუჭ ხილვებში დანთქმული და თავისი ხორციელი გონებით ამაოდ გალაღებული,"},"19":{"verse":19,"text":"ვინც განშორებია თავს, რომლის მეოხებითაც მთელი სხეული, სახსართა და ნაწევართაგან შეკრული და შეერთებული, დაუბრკოლებლივ იზრდება საღვთო ზრდით."},"20":{"verse":20,"text":"თუ ქრისტესთან ერთად მოკვდით ამქვეყნიური საწყისისათვის, მაშინ, როგორც საწუთროს მკვიდრნი, რატომღა მისდევთ მის წესს:"},"21":{"verse":21,"text":"ხელს ნუ ახლებ, ნუ იგემებ, ნუ შეეხები"},"22":{"verse":22,"text":"ნურაფერს, რაც იხრწნება, - კაცთა მცნებებისა და მოძღვრების მიხედვით?"},"23":{"verse":23,"text":"ყოველივე ეს მხოლოდ იმდენად ჰგავს ჭეშმარიტ სიბრძნეს, რამდენადაც მათშიც ვხედავთ თვითნებურ თაყვანისცემას, თავმდაბლობას და თვითგვემას, მაგრამ მათ არ შეუძლიათ წინ აღუდგნენ ხორციელ განცხრომათა სურვილს."}},"meta":{"connection":"kaOrth","book_number":580,"chapter_number":2,"previous_chapter":{"connection":"kaOrth","book_number":580,"chapter":1},"next_chapter":{"connection":"kaOrth","book_number":580,"chapter":3}}}