{"chapter":{"1":{"verse":1,"text":"ორმოცდაათობის დღე რომ სრულდებოდა, ყველანი ერთად იყვნენ."},"2":{"verse":2,"text":"ანაზდად იგრგვინა ზეცით, თითქოს გრიგალი აგუგუნდაო, და აავსო მთელი სახლი, სადაც ისინი ისხდნენ."},"3":{"verse":3,"text":"და მოევლინა მათ ენები, თითქოს ალისანი, და სათითაოდ მოეფინა ყოველ მათგანს."},"4":{"verse":4,"text":"ყველანი აღივსნენ სულით წმიდით და სხვადასხვა ენებზე ალაპარაკდნენ, როგორც სული ამეტყველებდა მათ."},"5":{"verse":5,"text":"ხოლო იერუსალიმში იყვნენ იუდეველნი, ღვთისმოსავი კაცნი ყველა ხალხისაგან, რომლებიც არიან ცის ქვეშ."},"6":{"verse":6,"text":"ეს ხმა რომ გაისმა, შემოკრბა მთელი ხალხი და შეძრწუნდა, ვინაიდან თითოეული ისმენდა, როგორ მეტყველებდნენ ისინი მის საკუთარ ენაზე."},"7":{"verse":7,"text":"უკვირდა ყველას და განცვიფრებულნი ეუბნებოდნენ ერთმანეთს: განა ყველა ესენი, ვინც ლაპარაკობენ, გალილეველნი არ არიან?"},"8":{"verse":8,"text":"როგორღა ვისმენთ სათითაოდ ჩვენს საკუთარ ენას, რომელშიც ვიშვით?"},"9":{"verse":9,"text":"პართელნი და მიდიელნი, ელამიტები და შუამდინარეთის, იუდეის, კაპადოკიის, პონტოსა და ასიის მკვიდრნი,"},"10":{"verse":10,"text":"ფრიგიისა და პამფილიის, ეგვიპტისა და კირენეს მომიჯნავე ლიბიის მხარის მცხოვრებნი, რომით მოსულნი,"},"11":{"verse":11,"text":"იუდეველნი და პროზელიტნი, კრიტელნი და არაბნი ვისმენთ, როგორ ღაღადებენ ისინი ჩვენი ენით ღვთის სიდიადეს."},"12":{"verse":12,"text":"უკვირდა ყველას და გაოგნებულნი ეუბნებოდნენ ერთმანეთს: რას მოასწავებს ეს?"},"13":{"verse":13,"text":"სხვები კი დაცინვით ამბობდნენ, მაჭრით გამტყვრალანო."},"14":{"verse":14,"text":"ხოლო პეტრე, დადგა თერთმეტთან ერთად, ხმა აიმაღლა და უთხრა მათ: კაცნო იუდეველნო და იერუსალიმის ყოველო მკვიდრო! ცნობილი იყო ეს თქვენთვის და ყური უგდეთ ჩემს სიტყვებს:"},"15":{"verse":15,"text":"ესენი მთვრალები როდი არიან, როგორც თქვენ ფიქრობთ, ვინაიდან დღის მესამე საათია."},"16":{"verse":16,"text":"არამედ ეს ითქვა იოველ წინასწარმეტყველის მიერ:"},"17":{"verse":17,"text":"„და იქნება უკანასკნელ დღეებში, ამბობს ღმერთი, მივაფენ ჩემი სულისაგან ყველა ხორცს, და იწინასწარმეტყველებენ თქვენი ძენი და თქვენი ასულნი, თქვენი ჭაბუკები იხილავენ ხილვას და თქვენი მხცოვანნი ნახავენ სიზმრებს,"},"18":{"verse":18,"text":"ჩემს მონებსა და ჩემს მხევლებს იმ დღეებში მივაფენ ჩემი სულისაგან და იწინასწარმეტყველებენ."},"19":{"verse":19,"text":"მოვავლენ სასწაულებს მაღლა ცაში და ნიშებს - დაბლა მიწაზე, ცეცხლსა და სისხლს, და კვამლის ალმურს."},"20":{"verse":20,"text":"მზე სიბნელედ იქცევა და მთვარე სისხლად, ვიდრე დადგებოდეს დღე უფლისა, დიადი და გაცხადებული."},"21":{"verse":21,"text":"და იქნება ასე: ყველა, ვინც უხმობს სახელს უფლისას, ცხონდება“."},"22":{"verse":22,"text":"კაცნო ისრაელიტნო, ისმინეთ ეს სიტყვები: იესო ნაზორეველი, კაცი თქვენდამი მოვლინებული ღვთისაგან ძალით, ნიშებით და სასწაულებით, მის მიერ რომ მოახდინა ღმერთმა თქვენ შორის, როგორც თვითონვე უწყით, -"},"23":{"verse":23,"text":"ღვთის წინასწარ განსაზღვრული ზრახვითა და წინასწარცოდნით გაცემული, შეიპყარით, უსჯულოთა ხელით მიალურსმეთ ჯვარს და მოკალით."},"24":{"verse":24,"text":"მაგრამ ღმერთმა აღადგინა იგი და დახსნა სიკვდილის სალმობანი, ვინაიდან შეუძლებელი იყო სიკვდილს ეძლია იგი."},"25":{"verse":25,"text":"და მართლაც, დავითი ამბობს მასზე: „ყოველთვის ჩემ წინაშე ვხედავდი უფალს, რადგანაც ჩემ მარჯვნივაა, რათა არ შევდრკე."},"26":{"verse":26,"text":"ამიტომაც გაიხარა ჩემმა გულმა და იგალობა ჩემმა ენამ; და თვით ჩემი ხორციც დაივანებს სასოებით."},"27":{"verse":27,"text":"რადგანაც ჩემს სულს არ დაუტევებ ჯოჯოხეთში და არ გასწირავ შენს წმიდას ხრწნილების ხილვად."},"28":{"verse":28,"text":"შენ მაუწყე სიცოცხლის გზანი; სიხარულით აღმავსებ შენი სახის წინაშე“."},"29":{"verse":29,"text":"კაცნო, ძმანო, შეიძლება დაბეჯითებით გითხრათ მამამთავარ დავითზე, რომ აღესრულა და დაიკრძალა, და მისი სამარხი ჩვენ შორისაა დღევანდელ დღემდე."},"30":{"verse":30,"text":"მაგრამ ის წინასწარმეტყველი იყო და იცოდა, რომ ღმერთმა ფიცით შეჰფიცა, მისი წელის ნაყოფი დაესვა მისსავ ტახტზე,"},"31":{"verse":31,"text":"ამიტომაც იწინასწარმეტყველა ქრისტეს აღდგომა და თქვა, რომ არ დარჩა მისი სული ჯოჯოხეთში და არ იხილა მისმა ხორცმა ხრწნილება."},"32":{"verse":32,"text":"ეს იესო აღადგინა ღმერთმა, რისი მოწმეცაა ყველა ჩვენგანი."},"33":{"verse":33,"text":"ღვთის მარჯვენით ამაღლდა იგი, მამისაგან მიიღო სული წმიდის აღთქმა და მოჰფინა ის, რასაც ხედავთ და ისმენთ."},"34":{"verse":34,"text":"დავითი ხომ არ ასულა ზეცად, არამედ თვითონვე ამბობს: „უთხრა უფალმა ჩემს უფალს: დაჯექი ჩემ მარჯვნივ,"},"35":{"verse":35,"text":"ვიდრე ფეხქვეშ დაგიმხობ შენს მტრებს“."},"36":{"verse":36,"text":"მაშ, მტკიცედ იცოდეს ისრაელის მთელმა სახლმა, რომ ღმერთმა უფლად და ქრისტედ შექმნა ეს იესო, რომელიც თქვენ ჯვარს აცვით."},"37":{"verse":37,"text":"ამის გაგონებისას გულის სიღრმემდე შეიძრნენ და პეტრესა და დანარჩენ მოციქულებს უთხრეს: რა ვქნათ, კაცნო, ძმანო?"},"38":{"verse":38,"text":"ხოლო პეტრემ უთხრა მათ: მოინანიეთ და ყოველმა თქვენგანმა ნათელ იღოს იესო ქრისტეს სახელით ცოდვათა მისატევებლად, და მიიღებთ სული წმიდის ნიჭს."},"39":{"verse":39,"text":"ვინაიდან თქვენია აღთქმა, თქვენი შვილებისა და ყველა შორეულისა, ვისაც კი უხმობს უფალი ღმერთი ჩვენი."},"40":{"verse":40,"text":"მრავალი სხვა სიტყვითაც მოწმობდა, შეაგონებდა მათ და ამბობდა: იხსენით თავი ამ უკეთური მოდგმისგან."},"41":{"verse":41,"text":"ვინც მიიღო მისი სიტყვა, კიდეც მოინათლა, და შეემატათ იმ დღეს სამი ათასამდე სული."},"42":{"verse":42,"text":"ერთავად მოციქულთა სწავლასა და ზიარებაში, პურის გატეხასა და ლოცვაში იყვნენ."},"43":{"verse":43,"text":"შიშს შეეპყრო ყოველი სული და მრავალი ნიში და სასწაული ხდებოდა მოციქულთა მიერ."},"44":{"verse":44,"text":"ყველა მორწმუნე ერთად იყო და ყველაფერი საერთო ჰქონდათ."},"45":{"verse":45,"text":"მონაგებსა და მამულებს ჰყიდდნენ და უნაწილებდნენ თითოეულს, იმის მიხედვით, თუ ვის რა უჭირდა."},"46":{"verse":46,"text":"დღენიადაგ ერთად იყვნენ ტაძარში, სახლებში ტეხდნენ პურს და სიხარულითა და გულის უბრალოებით იღებდნენ საზრდოს,"},"47":{"verse":47,"text":"ღვთის მაქებარნი და მთელი ხალხის მიერ მადლით მოსილნი, ხოლო უფალი დღითიდღე ჰმატებდა ეკლესიას დახსნილთ."}},"meta":{"connection":"kaOrth","book_number":510,"chapter_number":2,"previous_chapter":{"connection":"kaOrth","book_number":510,"chapter":1},"next_chapter":{"connection":"kaOrth","book_number":510,"chapter":3}}}