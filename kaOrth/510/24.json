{"chapter":{"1":{"verse":1,"text":"ხუთი დღის შემდეგ მოვიდა ანანია მღვდელმთავარი უხუცესებსა და ვინმე მჭევრმეტყველ ტერტულუსსთან ერთად, რომლებმაც მმართველთან უჩივლეს პავლეს."},"2":{"verse":2,"text":"როდესაც უხმეს, ტერტულუსმა დაიწყო მისი ბრალდება და თქვა:"},"3":{"verse":3,"text":"შენი წყალობით გვაქვს სრული მშვიდობა და შენს მზრუნველობას ვუმადლით ამ ხალხის კეთილდღეობას, რასაც დიდი მადლიერებით ვაღიარებთ ყველგან და ყოველთვის, მძლეთამძლეო ფელიქს."},"4":{"verse":4,"text":"მაგრამ, თავი რომ არ შეგაწყინოთ, გთხოვ მოკლედ მოგვისმინო შენთვის ჩვეული მოწყალებით."},"5":{"verse":5,"text":"რაკი ეს კაცი მავნებლად, მთელ მსოფლიოში მცხოვრებ იუდეველთა შორის შფოთის აღმძვრელად და ნაზორეველთა მწვალებლობის წინამძღვრად ვცანით,"},"6":{"verse":6,"text":"თვით ტაძრის შებილწვაც რომ სცადა, ამიტომ ჩვენც შევიპყარით და გვინდოდა ჩვენი რჯულის მიხედვით განგვესაჯა იგი."},"7":{"verse":7,"text":"მაგრამ მოვიდა ათასისთავი ლისია, ძალით გამოგვტაცა ხელიდან და შენთან გამოგზავნა."},"8":{"verse":8,"text":"მის ბრალმდებლებსაც გვიბრძანა შენთან მოსვლა; შეგიძლია დაჰკითხო და მისგანვე გაიგებ, რასაც ვდებთ ბრალად."},"9":{"verse":9,"text":"იუდეველებმაც დაუმოწმეს, სწორედ ასეაო."},"10":{"verse":10,"text":"ხოლო პავლემ, როცა მმართველმა ანიშნა, ილაპარაკეო, თქვა: რაკიღა ვიცი, რომ ამდენი წლის განმავლობაში მართლად განიკითხავ ამ ხალხს, მით უფრო თამამად შევძლებ თავის მართლებას."},"11":{"verse":11,"text":"თვითონვე შეგიძლია შეიტყო, რომ თორმეტი დღე თუ იქნება, რაც იერუსალიმს ავედი თაყვანისცემად."},"12":{"verse":12,"text":"არც ტაძარში ვუნახივარ ვინმეს, რომ დავა დამეწყოს ან ამებორგებინოს ხალხი, არც სინაგოგაში და არც ქალაქში."},"13":{"verse":13,"text":"ვერც იმას დაამტკიცებენ შენ წინაშე, რაშიაც ახლა მდებენ ბრალს."},"14":{"verse":14,"text":"იმას კი ვაღიარებ შენ წინაშე, რომ იმ მოძღვრებით, რომელსაც ისინი მწვალებლურს უწოდებენ, მამების ღმერთს ვემსახურები, და მწამს ყველაფერი, რაც დაწერილია რჯულში და წინასწარმეტყველთა მიერ."},"15":{"verse":15,"text":"და ღვთის იმედი მაქვს, რომ იქნება მკვდრეთით აღდგომა, როგორც მართალთა, ისე უკეთურთა, რასაც თვითონვე მოელიან."},"16":{"verse":16,"text":"ამიტომ თავადაც ვიღვწი, რომ ყოველთვის უმწიკვლო სინიდისი მქონდეს ღვთისა და კაცთა წინაშე."},"17":{"verse":17,"text":"მრავალი წლის შემდეგ მოვედი, რათა მეძღვნა ჩემი ხალხისთვის მოწყალება და შესაწირავი."},"18":{"verse":18,"text":"სწორედ შეწირვისას მნახეს ტაძარში, გაწმენდილი, ხალხისა და შფოთის გარეშე,"},"19":{"verse":19,"text":"ასიელმა იუდეველებმა; სწორედ ისინი უნდა მოსულიყვნენ და შენ წინაშე და ეჩივლათ ჩემთვის, თუკი რაიმე ჰქონდათ ჩემ წინააღმდეგ."},"20":{"verse":20,"text":"არადა, თვით ამათ თქვან, რა ბრალი ჰპოვეს ჩემში, როცა წარვდექი სინედრიონის წინაშე,"},"21":{"verse":21,"text":"გარდა იმ ერთი სიტყვისა, მათ შორის მდგომმა რომ წამოვიძახე: მკვდრეთით აღდგომა რომ მწამს, მიტომ მსჯით-მეთქი დღეს?"},"22":{"verse":22,"text":"ეს რომ მოისმინა, ფელიქსმა, რომელიც კარგად იცნობდა ამ გზას, გადადო საქმის განხილვა და თქვა: როცა ათასისთავი ლისია მოვა, მაშინ გავარჩევ თქვენს საქმესო."},"23":{"verse":23,"text":"ხოლო ასისთავს პავლეს დარაჯობა უბრძანა, მაგრამ ისე კი, რომ არ შეეწუხებინათ და არც ახლობლებისთვის დაეშალათ მისი მსახურება ან ნახვა."},"24":{"verse":24,"text":"რამდენიმე დღის შემდეგ ფელიქსი თავის იუდეველ ცოლთან - დრუზილასთან ერთად მივიდა და პავლე მოაყვანინა, რათა იესო ქრისტეს სარწმუნოების ამბავი გამოეკითხა."},"25":{"verse":25,"text":"მაგრამ რაკი პავლე სამართლიანობაზე, თავდაჭერილობასა და განკითხვაზე ლაპარაკობდა, ფელიქსი შეშინდა და უთხრა: ახლა წადი და როცა მოვიცლი, მაშინ გიხმობო."},"26":{"verse":26,"text":"თანაც, იმედი ჰქონდა, რომ პავლე ფულს შეაძლევდა; ამიტომ ხშირად უხმობდა და ესაუბრებოდა მას."},"27":{"verse":27,"text":"მაგრამ ორი წლის შემდეგ ფელიქსის ადგილი პორციუს ფესტუსმა დაიკავა. და რაკი სურდა იუდეველთათვის ეამებინა, ფელიქსმა პატიმრად დატოვა პავლე."}},"meta":{"connection":"kaOrth","book_number":510,"chapter_number":24,"previous_chapter":{"connection":"kaOrth","book_number":510,"chapter":23},"next_chapter":{"connection":"kaOrth","book_number":510,"chapter":25}}}