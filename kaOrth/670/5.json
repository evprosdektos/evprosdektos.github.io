{"chapter":{"1":{"verse":1,"text":"ხოლო თქვენ შორის ხუცესთა ვთხოვ, მე, თანახუცესი, ქრისტეს ვნებათა მოწმე და თანამოზიარე დიდებისა, რომელიც უნდა გაცხადდეს:"},"2":{"verse":2,"text":"მწყემსეთ თქვენთვის მონდობილი ღვთის სამწყსო, მაგრამ არა იძულებით, არამედ ნებსით, არა ბილწი ანგარებით, არამედ გულმოდგინებით."},"3":{"verse":3,"text":"ნუ ეუფლებით ღვთის სამკვიდრებელს, არამედ მაგალითი მიეცით სამწყსოს."},"4":{"verse":4,"text":"და როცა მოვა სარდალი, დიდების უჭკნობ გვირგვინს მიიღებთ."},"5":{"verse":5,"text":"ასევე უმრწემესნიც დაემორჩილეთ უხუცესთ და ურთიერთმორჩილებით შეიმოსეთ სიმდაბლე, რადგან ქედმაღალთ ეწინააღმდეგება ღმერთი, თავმდაბალთ კი მადლს ანიჭებს."},"6":{"verse":6,"text":"მაშ, დამდაბლდით ღვთის მტკიცე ხელქვეშ, რათა დროულად აგამაღლოთ თქვენ."},"7":{"verse":7,"text":"მას მიანდეთ ყოველი თქვენი საზრუნავი, რადგანაც ის ზრუნავს თქვენზე."},"8":{"verse":8,"text":"იფხიზლეთ და ფრთხილად იყავით, რადგანაც თქვენი მტერი ეშმაკი დაძრწის, როგორც მბრდღვინავი ლომი, და მსხვერპლს დაეძებს."},"9":{"verse":9,"text":"წინ აღუდექით მას მტკიცე რწმენით; გახსოვდეთ, რომ იგივე ვნებები ემუქრება თქვენს საძმოს ამ წუთისოფლად."},"10":{"verse":10,"text":"ხოლო ღმერთი ყოველი მადლისა, თავისდა სადიდებლად რომ გიხმოთ იესო ქრისტეს მიერ, თქვენი ხანმოკლე ტანჯვის შემდეგ თვითონვე სრულგყოფთ, დაგამკვიდრებთ, გაგაძლიერებთ და განგამტკიცებთ."},"11":{"verse":11,"text":"დიდება მას და ძალმოსილება უკუნითი უკუნისამდე. ამინ."},"12":{"verse":12,"text":"სილვანუსის, ჩემი აზრით, თქვენი სანდო ძმის ხელით მოკლედ მოგწერეთ, განუგეშეთ და გიმოწმეთ, რომ ეს მადლი ღვთისა, რომლითაც დგახართ, ჭეშმარიტია."},"13":{"verse":13,"text":"მოგიკითხავთ თანარჩეული ეკლესია ბაბილონისა და მარკოზი, ჩემი ძე."},"14":{"verse":14,"text":"სიყვარულის ამბორით მოიკითხეთ ერთმანეთი. მშვიდობა ყველას, ვინც იესო ქრისტეში ხართ. ამინ."}},"meta":{"connection":"kaOrth","book_number":670,"chapter_number":5,"previous_chapter":{"connection":"kaOrth","book_number":670,"chapter":4},"next_chapter":{"connection":"kaOrth","book_number":680,"chapter":1}}}