{"chapter":{"1":{"verse":1,"text":"განაჩენი, რომელიც იხილა აბაკუმ წინასწარმეტყველმა."},"2":{"verse":2,"text":"როდემდის უნდა ვითხოვდე შველას, უფალო, და არ ისმენდე? შემოგჩიოდე ძალადობის გამო და არ მშველიდე?"},"3":{"verse":3,"text":"რისთვის მაყურებინებ სიცრუეს და მახილვინებ სიავეს? ძარცვა-გლეჯა და ძალადობაა ჩემ წინაშე, მტრობა და შუღლია ჩამოვარდნილი."},"4":{"verse":4,"text":"ამიტომაც გაცუდდა რჯული და აღარ ჭრის სამართალი; რადგან უსამართლო ჯაბნის მართალს; ამიტომაც გამოდის უკუღმართი მსჯავრი."},"5":{"verse":5,"text":"შეხედეთ ხალხებს, დააკვირდით და განცვიფრდით, რადგან ისეთ რასმე მოვიმოქმედებ თქვენს დროში, ამბად გაგონილსაც არ დაიჯერებთ."},"6":{"verse":6,"text":"რადგან, აჰა, აღვძრავ ქალდეველებს, ხალხს სასტიკსა და ფიცხელს, და მოივლიან მთელ დედამიწას, რომ დაეპატრონონ საცხოვრებლებს, რომლებიც მათ არ ეკუთვნით."},"7":{"verse":7,"text":"საშიშია და შემზარავი, მისგან გამოდის მსჯავრი და სასჯელი."},"8":{"verse":8,"text":"ჯიქზე უსწრაფესია მისი ცხენები, ბინდის მგლებივით მზერამახვილნი; დაჯირითობენ მისი მხედრებ, მოგრიალდებიან მხედრები შორიდან, მოფრინდებიან მსხვერპლს დაღირებული არწივებივით."},"9":{"verse":9,"text":"ერთიანად მოდის საალაფოდ, აღმოსავლეთისკენ პირმიქცეული, და ქვიშასავით მიხვეტავს ტყვეებს."},"10":{"verse":10,"text":"ამასხრებს მეფეებს და მთავრებს საცინად იგდებს; დასცინის ყოველ ციხე-სიმაგრეს, მიწაყრილებს ახვავებს მათ ასაღებად."},"11":{"verse":11,"text":"მაშინ მოიცემს გულს, საზღვარს გადავა და შესცოდვას. მისი ძალა კი მის ღმერთშია!"},"12":{"verse":12,"text":"შენ ხომ უკუნისიდან ხარ, უფალო, ჩემო ღმერთო, ჩემო წმიდავ! არ დავიხოცებით! უფალო, სამსჯავროდა გყავს დადგენილი იგი; საფარველო, სამხილებლად გყავს განწესებული!"},"13":{"verse":13,"text":"სუფთაა სახედველნი ბოროტების საყურებლად და არ ძალგიძს სიავის ჭვრეტა. რატომ უცქერ მუხანათებს და დუმხარ, როცა ბოროტეული ყლაპავს მართალს?"},"14":{"verse":14,"text":"ზღვის თევზებივით გაგიხდია ადამიანები, უპატრონო ქვეწარმავლებივით."},"15":{"verse":15,"text":"ყველანი ანკესით ჰყავს ამოყვანილი, თავისი სათხევლით ამოთრეული და თავის ბადეში გამომწყვდეული. ამიტომ ხარობს და ზეიმობს."},"16":{"verse":16,"text":"ამიტომ სწირავს მსხვერპლს თავის სათხეველს და უკმევს თავის ბადეს, რადგან მათგან აქვს მსუყე კერძი და ნოყიერი საჭმელი."},"17":{"verse":17,"text":"ნუთუ ამისთვის უნდა ისროდეს თავის სათხეველს და უწყალოდ ხოცავდეს ხალხებს გამუდმებით?"}},"meta":{"connection":"kaOrth","book_number":420,"chapter_number":1,"previous_chapter":{"connection":"kaOrth","book_number":410,"chapter":3},"next_chapter":{"connection":"kaOrth","book_number":420,"chapter":2}}}