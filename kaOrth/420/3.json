{"chapter":{"1":{"verse":1,"text":"აბაკუმ წინასწარმეტყველის ლოცვა საგალობლად."},"2":{"verse":2,"text":"უფალო, გავიგონე შენგან გასაგონი და შემეშინდა. უფალო, იხსენ შენი ქმნილება სიცოცხლის შუა ძალზე; გააცხადე სიცოცხლის შუაძალზე, რომ რისხვის დროსაც კი მახსოვს შეწყალება."},"3":{"verse":3,"text":"თემანიდან მოდის ღმერთი და წმიდა - ფარანის მთიდან; დაფარა ზეცა მისმა ბრწყინვალებამ და მისმა დიდებამ აავსო დედამიწა."},"4":{"verse":4,"text":"დღესავით ბრწყინავს მისი ნათელი, შუქს ასხივებს მისი ხელი და აქ იმალება მისი ძლიერება."},"5":{"verse":5,"text":"შავი ჭირი მიუძღვება წინ და ფეხდაფეხ მიჰყვება ჟამი."},"6":{"verse":6,"text":"შედგა და გათელა მიწა; გაიხედა და შეაძრწუნა ხალხები; გაცამტვერდა საუკუნო მთები, ჩამოიქცა საუკუნო ბორცვები. საუკუნოა მისი გზასავალი."},"7":{"verse":7,"text":"განსაცდელში ვხედავ ქუშანის კარვებს, ირხევიან მიდიანის ქვეყნის ფარდები."},"8":{"verse":8,"text":"ნუთუ მდინარეებს დაატყდა შენი რისხვა, უფალო, ნუთუ მდინარეებს შენი მძვინვარება და ზღვას შენი გულისწყრომა, შენს ცხენებზე, შენს ძლევის ეტლებზე რომ ამხედრდი?"},"9":{"verse":9,"text":"შენ იშიშვლე მშვილდი, როგორც ხალხებისთვის გქონდა დაფიცებული, მდინარეებად დაღარე დედამიწა."},"10":{"verse":10,"text":"დაგინახეს და შედრკნენ მთები; გადაიარა წყლის ნიაღვარმა, ხმა გაიღო წყლის უფსკრულმა, აღმართა ხელები."},"11":{"verse":11,"text":"მზე და მთვარე დაყოვნდნენ თავიანთ სადგომებში; შენი ისრების შუქზე დადიან ისინი, შენი ელვარე შუბის შარავანდზე."},"12":{"verse":12,"text":"რისხვით აბიჯებ დედამიწაზე და გულისწყრომიი თელავ ხალხებს."},"13":{"verse":13,"text":"შენი ერის გამოსასხნელად გამოხვედი, შენი ცხებულის გამოსახსნელად; ჭერი ჩაუნგრიე ბოროტეულის სახლს, ძირიდან თხემამდე გააშიშვლე."},"14":{"verse":14,"text":"თავი გაუგმირე მათივე კვერთხებით მის ბელადებს, როცა მოგრიალდნენ ჩემს გასაცამტვერებლად და ყიჟინებდნენ, ბედშავის იდუმალ ჩასაყლაპად."},"15":{"verse":15,"text":"შენი ცხენებით ზღვა გაქვს გათელილი, ადიდებული წყლების ზვირთები."},"16":{"verse":16,"text":"გავიგონე და შემეძრა შიგნეული, მის ხმაზე ამითრთოლდა ბაგეები, ტეხა დამიწყო ძვლებმა და ადგილზე დავბარბაცდი; მაგრამ მშვიდად დაველოდები გასაჭირის დღეს, როცა ჩემს ხალხს გასაძარცვავად დაესხმიან."},"17":{"verse":17,"text":"თუნდაც აღარ აყვავდეს ლეღვი, აღარ გამოისხას ვაზმა მტევანი, გამტყუნდეს ზეთისხილის ნაყოფი, ყანებმა საზრდო არ მოიტანოს, მოწყდეს ფარეხიდან ცხვარი და აღარ დარჩეს ბოსლებში საქონელი."},"18":{"verse":18,"text":"მე მაინც უფალში გავიხარებდი, ჩემი ხსნის ღმერთში ვნახავდი შვებას."},"19":{"verse":19,"text":"უფალი ღმერთია ჩემი ძალა; ირმის ფეხებს შემაბამს და ჩემს გორაკებს მომატარებს (ლოტბარისთვის, ჩემს სიმებიან საკრავებზე)."}},"meta":{"connection":"kaOrth","book_number":420,"chapter_number":3,"previous_chapter":{"connection":"kaOrth","book_number":420,"chapter":2},"next_chapter":{"connection":"kaOrth","book_number":430,"chapter":1}}}