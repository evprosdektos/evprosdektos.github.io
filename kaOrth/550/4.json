{"chapter":{"1":{"verse":1,"text":"ამასაც ვიტყვი: ვიდრე მემკვიდრე ყრმაა, არაფრით არ განირჩევა მონისაგან, თუმცა ყველაფრის ბატონ-პატრონია."},"2":{"verse":2,"text":"არამედ, მამის მიერ მიჩენილ დრომდე, მზრუნველებსა და მეურვეებს ემორჩილება."},"3":{"verse":3,"text":"ასევე ჩვენც, ვიდრე ყრმანი ვიყავით, ქვეყნიერების ნივთიერ საწყისთ ვემონებოდით."},"4":{"verse":4,"text":"მაგრამ, როდესაც მოიწია დროის სისრულე, ღმერთმა მოავლინა თავისი ძე, რომელიც იშვა ქალისაგან და დაემორჩილა რჯულს."},"5":{"verse":5,"text":"რათა გამოესყიდა რჯულის ქვეშ მყოფნი და, ამრიგად, მიგვეღო ძეობა."},"6":{"verse":6,"text":"ხოლო რაკი ძენი ხართ, ღმერთმა მოავლინა თქვენს გულებში თავისი ძის სული, რომელიც ღაღადებს: „აბბა, მამაო“!"},"7":{"verse":7,"text":"ასე რომ, მონა კი აღარა ხარ, არამედ ძე: ხოლო თუ ძე ხარ, მემკვიდრეცა ხარ ღვთის მიერ."},"8":{"verse":8,"text":"მაგრამ მაშინ არ იცნობდით ღმერთს და მსახურებდით მათ, რომელნიც, ბუნებით, არც არიან ღმერთები."},"9":{"verse":9,"text":"ახლა კი, როცა იცანით ღმერთი, ან, უფრო სწორად, ღმერთმა გიცნოთ, როგორღა უბრუნდებით ქვეყნიერების უმწეო და უბადრუკ საწყისთ, რათა კვლავ მათ დაემონოთ?"},"10":{"verse":10,"text":"დღეებს და თვეებს, წელიწადის დროებსა და წლებს უკვირდებით."},"11":{"verse":11,"text":"ვშიშობ, ვაითუ ამაოდ გავისარჯე თქვენი გულისთვის."},"12":{"verse":12,"text":"გევედრებით, ძმანო, ჩემსავით იყავით, ვინაიდან მეც თქვენსავით ვარ. არაფერი დაგიშავებიათ ჩემთვის."},"13":{"verse":13,"text":"ეს კი იცით, რომ პირველად ხორცის უძლურებით გახარეთ."},"14":{"verse":14,"text":"მაგრამ თქვენ არ შეიზიზღეთ და არც უგულებელყავით ჩემი ხორციელი განსაცდელი, არამედ შემიწყნარეთ, როგორც ღვთის ანგელოზი, როგორც ქრისტე იესო."},"15":{"verse":15,"text":"სად არის თქვენი მაშინდელი ნეტარება? რადგანაც გემოწმებით: შესაძლებელი რომ ყოფილიყო, ალბათ, თვალებსაც დაითხრიდით და მე მომცემდით."},"16":{"verse":16,"text":"მერედა, ნუთუ მტრად გექეცით იმის შედეგად, რომ ჭეშმარიტებას გიქადაგებთ?"},"17":{"verse":17,"text":"თქვენდა სასიკეთოდ როდი მცდელობენ, არამედ სურთ ჩვენგან გაგრიყონ, რათა თავი გამოიდოთ მათთვის."},"18":{"verse":18,"text":"მაგრამ სასიკეთოა მუდმივი მცდელობა სიკეთისათვის, და არა მარტო მაშინ, როცა თქვენთანა ვარ."},"19":{"verse":19,"text":"შვილნო ჩემნო, რომელთათვისაც კვლავაც მშობიარობის სალმობით მელმის, ვიდრე თქვენში გამოისახებოდეს ქრისტე."},"20":{"verse":20,"text":"ოჰ, ნეტა თქვენ შორის ვიყო და ხმა გამომაცვლევინა, ვინაიდან აღარა მესმის რა თქვენი."},"21":{"verse":21,"text":"მითხარით, რჯულის ქვეშ ყოფნის მოსურნენო, უსმენთ თუ არა რჯულს?"},"22":{"verse":22,"text":"რადგანაც დაწერილია, რომ ორი ძე ჰყავდა აბრაამს, ერთი მხევლისაგან, მეორე კი - თავისუფალი ქალისაგან."},"23":{"verse":23,"text":"მაგრამ მხევლისა ხორცისაგან შობილი იყო, ხოლო თავისუფლისა - აღთქმისაგან,"},"24":{"verse":24,"text":"რაც არის ქარაგმა; ესაა ორი აღთქმა: ერთი სინას მთით, მონის მშობელი, ანუ აგარი,"},"25":{"verse":25,"text":"რადგანაც აგარი იგივე სინას მთაა არაბეთში და შეესატყვისება აწინდელ იერუსალიმს, ვინაიდან თავისი შვილებითურთ მონობაშია."},"26":{"verse":26,"text":"ხოლო ზენა იერუსალიმი თავისუფალია: ის არის ჩვენი დედა."},"27":{"verse":27,"text":"რადგანაც დაწერილია: „გიხაროდეს, უნაყოფოვ, რომელსაც არ გიშობია; იმძლავრე და იღაღადე, შობის სალმობით ულმობო, ვინაიდან მიტოვებულს მეტი შვილი ეყოლება, ვიდრე ქმრიანს“."},"28":{"verse":28,"text":"ხოლო თქვენ, ძმანო, როგორც ისააკი, აღთქმის შვილები ხართ."},"29":{"verse":29,"text":"და როგორც მაშინ ხორციელად შობილი სდევნიდა სულიერს, ასევე ახლაც."},"30":{"verse":30,"text":"მაგრამ რას ამბობს წერილი? „განდევნე მხევალი თავისი ძითურთ, ვინაიდან ძე მხევლისა ვერ იქნება თავისუფლის ძის თანამემკვიდრე“."},"31":{"verse":31,"text":"ასე რომ, ძმანო, მხევლის ძენი კი არა ვართ, არამედ თავისუფლისა."}},"meta":{"connection":"kaOrth","book_number":550,"chapter_number":4,"previous_chapter":{"connection":"kaOrth","book_number":550,"chapter":3},"next_chapter":{"connection":"kaOrth","book_number":550,"chapter":5}}}