{"chapter":{"1":{"verse":1,"text":"პავლე, მოციქული არა კაცთაგან და არც კაცის მიერ, არამედ იესო ქრისტესა და მამა ღმერთისაგან, რომელმაც აღადგინა იგი მკვდრეთით,"},"2":{"verse":2,"text":"და ჩემთან მყოფი ყველა ძმა - გალატიის ეკლესიებს:"},"3":{"verse":3,"text":"მადლი თქვენდა და მშვიდობა ჩვენი მამა ღმერთისა და უფალ იესო ქრისტესაგან,"},"4":{"verse":4,"text":"რომელმაც ჩვენი ცოდვებისათვის მისცა თავისი თავი, რათა დავეხსენით ამ უკეთური ქვეყნისგან ჩვენი მამა ღმერთის ნება-სურვილით,"},"5":{"verse":5,"text":"ვისიცაა დიდება უკუნითი უკუნისამდე. ამინ."},"6":{"verse":6,"text":"მიკვირს, რომ იმისაგან, ვინც ქრისტეს მადლით გიხმოთ, ასე მალე გადახვედით სხვა სახარებაზე."},"7":{"verse":7,"text":"თუმცა არ არსებობს სხვა სახარება, არიან მხოლოდ ზოგიერთნი, რომელნიც გამღვრევენ და ცდილობენ შერყვნან ქრისტეს სახარება."},"8":{"verse":8,"text":"მაგრამ ჩვენ კი არა, თვით ანგელოსმა ზეცითაც რომ გახაროთ სხვა სახარება, და არა ის, რაც გვიხარებია, წყეულიმც იყოს."},"9":{"verse":9,"text":"რაც უწინ მითქვამს, ახლაც იმასვე ვიტყვი: ვინც სხვა რამეს გახარებთ და არა იმას, რაც მიგიღიათ, წყეულიმც იყოს."},"10":{"verse":10,"text":"ხოლო ამჟამად ხალხს ვარწმუნებ თუ ღმერთს? ან იქნებ ვცდილობ ხალხს ვაამო? ეს რომ კვლავაც ჩემი მიზანი იყოს, აღარ ვიქნებოდი მონა ქრისტესი."},"11":{"verse":11,"text":"გაუწყებთ, ძმანო, რომ სახარება, რომელიც ჩემგან გეხარათ, არ არის კაცის მიერი,"},"12":{"verse":12,"text":"ვინაიდან მეც კაცისგან როდი მიმიღია ან მისწავლია, არამედ იესო ქრისტეს გამოცხადებით."},"13":{"verse":13,"text":"თქვენ გსმენიათ, როგორ ვიქცეოდი ოდესღაც იუდეველობაში, რა სასტიკად ვდევნიდი ღვთის ეკლესიას და ვარბევდი მას."},"14":{"verse":14,"text":"ასე რომ, აღვემატებოდი იუდეველობაში ყველა ტოლსწორს ჩემი მოდგმისას, რადგანაც უკიდურესი გულმოდგინებით ვიცავდი მამაპაპეულ გადმოცემებს."},"15":{"verse":15,"text":"ხოლო როდესაც ღმერთმა, დედის საშოდანვე რომ ამირჩია და თავისი მადლით მიხმო, -"},"16":{"verse":16,"text":"კეთილინება თვისი ძე გამოეცხადებინა ჩემში, რათა წარმართთათვის მეხარებინა იგი, მაშინვე როდი დავკითხვივარ სისხლსა და ხორცს."},"17":{"verse":17,"text":"არც იერუსალიმს ავსულვარ, ჩემს წინამორბედ მოციქულებთან, არამედ არაბიას წავედი და კვლავ დავბრუნდი დამასკოს."},"18":{"verse":18,"text":"სამი წლის შემდეგ კი პეტრეს სანახავად ავედი იერუსალიმს და თხუთმეტი დღე დავყავი მასთან."},"19":{"verse":19,"text":"სხვა მოციქულთაგან არავინ მინახავს, უფლის ძმის, იაკობის გარდა."},"20":{"verse":20,"text":"ხოლო იმაში, რასაცა გწერთ, ღმერთია მოწმე, არ ვცრუობ."},"21":{"verse":21,"text":"შემდგომ ამისა, სირიასა და კილიკიაში ჩავედი."},"22":{"verse":22,"text":"ხოლო ქრისტეს ეკლესიები იუდეაში პირადად არ მიცნობდნენ მე. -"},"23":{"verse":23,"text":"მხოლოდ ის სმენოდათ, რომ ოდესღაც მათი მდევნელი ამჟამად ახარებს რწმენას, რომელსაც უწინ ებრძოდა."},"24":{"verse":24,"text":"და ადიდებდნენ ღმერთს ჩემ გამო."}},"meta":{"connection":"kaOrth","book_number":550,"chapter_number":1,"previous_chapter":{"connection":"kaOrth","book_number":540,"chapter":13},"next_chapter":{"connection":"kaOrth","book_number":550,"chapter":2}}}