{"chapter":{"1":{"verse":1,"text":"თავისუფლებისათვის გაგვათავისუფლა ქრისტემ: მაშ, მტკიცედ იდექით და ნუღარ დაიდგამთ მონობის უღელს."},"2":{"verse":2,"text":"აჰა, მე, პავლე, გეუბნებით თქვენ: თუ წინადაიცვეთთ, ვერაფერს ირგებთ ქრისტესაგან."},"3":{"verse":3,"text":"კვლავაც ვუმოწმებ ყველას, ვინც წინადაიცვეთს, რომ მთელი რჯულის აღსრულება მართებს."},"4":{"verse":4,"text":"ხოლო თქვენ, რჯულით რომ იმართლებთ თავს, უქრისტეოდ დარჩით და მოაკლდით მადლს."},"5":{"verse":5,"text":"ჩვენ კი სულით მოველით სიმართლის სასოებას რწმენისგან."},"6":{"verse":6,"text":"რადგანაც ქრისტე იესოში არც წინადაცვეთილობასა აქვს რაიმე ძალა და არც წინადაუცვეთელობას, არამედ რწმენას, რომელიც მოქმედებს სიყვარულით."},"7":{"verse":7,"text":"მშვენივრად რბოდით და ვინ შეგაფერხათ, რომ აღარ ჰმორჩილებდეთ ჭეშმარიტებას?"},"8":{"verse":8,"text":"ეს შეგონება მისეული როდია, ვინც გიხმობთ."},"9":{"verse":9,"text":"მცირეოდენი საფუარი მთელ ცომს აფუებს."},"10":{"verse":10,"text":"მწამს თქვენი უფალში, რომ არ გექნებათ სხვა აზრი: ვინც უნდა იყოს თქვენი ამამღვრეველი, ვერსად წაუვა მსჯავრს."},"11":{"verse":11,"text":"რისთვისღა მდევნიან, ძმანო, თუკი კვლავ ვქადაგებ წინადაცვეთას? მაშინ ხომ შეწყდებოდა ცდუნება ჯვრისა."},"12":{"verse":12,"text":"ნეტავი მოიკვეთონ თქვენი ამმღვრევნი."},"13":{"verse":13,"text":"ხოლო თქვენ, ძმანო, თავისუფლებისთვისა ხართ ხმობილნი, მაგრამ ხორციელ განცხრომას ნუ მოახმართ თავისუფლებას, არამედ სიყვარულით ემსახურეთ ერთმანეთს."},"14":{"verse":14,"text":"რადგანაც მთელ რჯულს ეს ერთი მცნება მოიცავს: „გიყვარდეს მოყვასი შენი, ვითარცა თავი შენი“."},"15":{"verse":15,"text":"მაგრამ თუ ერთიმეორეს კბენთ და ჭამთ, ფრთხილად იყავით: შეიძლება სულაც ამოჭამოთ ერთმანეთი."},"16":{"verse":16,"text":"ჰოდა, მე ვამბობ: სულიერად იარეთ და ნუ ცდილობთ აღასრულოთ ხორცის სურვილი,"},"17":{"verse":17,"text":"რადგან ხორცს სულის საპირისპიროდ სურს, სულს კი - ხორცის საპირისპიროდ; ისინი ერთმანეთს ეურჩებიან, რათა ვერ აღასრულოთ ის, რაცა გსურთ."},"18":{"verse":18,"text":"თუ სულით იარებით, რჯულის ქვეშ აღარა ხართ."},"19":{"verse":19,"text":"ხორცის საქმენი აშკარაა: სიძვა, უწმინდურება, აღვირახსნილობა,"},"20":{"verse":20,"text":"კერპთმსახურება, ჯადოქრობა, მტრობა, შუღლი, შური, რისხვა, აშლილობა, მწვალებლობა,"},"21":{"verse":21,"text":"სიძულვილი, მკვლელობა, მემთვრალეობა, ღორმუცელობა და სხვა მისთანანი. წინასწარ გეტყვით, რომ ამის მოქმედნი ვერ დაიმკვიდრებენ ღვთის სასუფეველს."},"22":{"verse":22,"text":"ხოლო სულის ნაყოფია: სიყვარული, სიხარული, მშვიდობა, დიდსულოვნება, სიტკბოება, სიკეთე, რწმენა,"},"23":{"verse":23,"text":"თვინიერება, თავშეკავება; ამათ წინააღმდეგ არ არის რჯული."},"24":{"verse":24,"text":"ხოლო მათ, ვინც არიან ქრისტესნი, ჯვარს აცვეს ხორცი მისი სურვილებით და ვნებებითურთ."},"25":{"verse":25,"text":"თუ სულით ვცოცხლობთ, სულითვე უნდა ვიაროთ."},"26":{"verse":26,"text":"ნუ ვიქნებით პატივმოყვარენი, ურთიერთგამომწვევნი, ერთურთის მოშურნენი."}},"meta":{"connection":"kaOrth","book_number":550,"chapter_number":5,"previous_chapter":{"connection":"kaOrth","book_number":550,"chapter":4},"next_chapter":{"connection":"kaOrth","book_number":550,"chapter":6}}}