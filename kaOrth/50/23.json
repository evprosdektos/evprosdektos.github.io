{"chapter":{"1":{"verse":1,"text":"ვერ შევა კვერცხებჩაჭყლეტილი და ასომოკვეთილი უფლის საკრებულოში."},"2":{"verse":2,"text":"ვერ შევა ბუში უფლის საკრებულში, მისი მეათე თაობაც კი ვერ შევა უფლის საკრებულოში."},"3":{"verse":3,"text":"ვერ შევლენ ყამონელები და მოაბელები უფლის საკრებულოში, მათი მეათე თაობაც კი ვერასოდეს შევა უფლის საკრებულოში."},"4":{"verse":4,"text":"ეს იმიტომ, რომ პურითა და წყლით არ დაგხვდნენ გზაზე, როცა ეგვიპტიდან გამოდიოდით; და იმიტომ, რომ დაიქირავეს შენ წინააღმდეგ ბალაამ ბეყორის ძე, შუამდინარეთის ფეთორიდან შენს დასაწყევლად."},"5":{"verse":5,"text":"არ ინება უფალმა, შენმა ღმერთმა, ესმინა ბალაამისთვის და კურთხევად შეგიცვალა წყევლა უფალმა, შენმა ღმერთმა, რადგან უყვარხარ უფალს, შენს ღმერთს."},"6":{"verse":6,"text":"ნუ შეკრავ მათთან ზავს და ნუ ეძებ მათთვის სიკეთეს მთელი შენი სიცოცხლე, უკუნისამდე."},"7":{"verse":7,"text":"ნუ შეგძაგდება ედომელი, რადგან შენი მოძმეა, ნუ შეგძაგდება ეგვიპტელი, რადგან მდგმურად იყავი მის ქვეყანაში."},"8":{"verse":8,"text":"შვილები, რომლებიც მათ შეეძინებათ, მესამე თაობაში შევლენ უფლის საკრებულოში."},"9":{"verse":9,"text":"როცა მტრების წინააღმდეგ ბანაკად გახვალ, ერიდე ყოველივე ცუდს."},"10":{"verse":10,"text":"თუ ვინმე იქნა შენში ღამის შემთხვევის შემდეგ განუწმედელი, გავიდეს ბანაკის გარეთ, არ შევიდეს ბანაკის შიგნით."},"11":{"verse":11,"text":"საღამოს პირზე წყლით განიბანოს და მზის ჩასვლისას შევიდეს ბანაკში."},"12":{"verse":12,"text":"ადგილი გექნება ბანაკგარეთ, რომ შეგეძლოს იქ გარეთ გასვლა."},"13":{"verse":13,"text":"ბარი უნდა გქონდეს სარტყელში და გარეთ დაჯდომისას ამოთხარე მიწა და ჩაფალი შენი განავალი."},"14":{"verse":14,"text":"რადგან უფალი, შენი ღმერთი, დადის შუაგულ ბანაკში, რომ გიხსნას და ხელში ჩაგიგდოს შენი მტრები. წმიდა უნდა იყოს შენი ბანაკი, რომ არ დაინახოს შენში რაიმე სამარცხვინო და ზურგი არ შეგაქციოს."},"15":{"verse":15,"text":"არ გადასცე თავის პატრონს ყმა, რომელიც შენთან გამოექცა პატრონს."},"16":{"verse":16,"text":"იცხოვროს შენთან, შენს წრეში, იმ ადგილას, რომელსაც აირჩევს შენს ერთ-ერთ ქალაქში, სადაც მოეწონება. არ დაჩაგრო იგი."},"17":{"verse":17,"text":"არ იყოს მეძავი ქალი ისრაელის ქალებს შორის და მეძავი კაცი ისრაელის ვაჟებს შორის."},"18":{"verse":18,"text":"არანაირი აღთქმისათვის არ შეიტანო სამეძაო გასამრჯელო და ძაღლის ფასი უფლის, შენი ღმერთის სახლში, რადგან ორივე ეს სისაძაგლეა უფლის, შენი ღმერთისათვის."},"19":{"verse":19,"text":"არ მისცე სარგებელში შენს მოძმეს არც ვერცხლი, არც საჭმელი და არც რამე ნივთი, რაც სარგებელში შეიძლება გაიცეს."},"20":{"verse":20,"text":"უცხოელს მიეცი სარგებელში, შენს მოძმეს კი ნუ მისცემ სარგებელში, რომ გიკურთხოს უფალმა, შენმა ღმერთმა, მთელი შენი ნაამაგარი იმ ქვეყანაში, რომლის დასამკვიდრებლადაც მიდიხარ."},"21":{"verse":21,"text":"თუ აღთქმას დაუდებ უფალს, შენს ღმერთს, ნუ დააგვიანებ მის შესრულებას, რადგან მოიკითხავს მას შენგან უფალი, შენი ღმერთი, და ცოდვა დაგედება."},"22":{"verse":22,"text":"თუ აღთქმისაგან თავს შეიკავებ, არც ცოდვა დაგედება."},"23":{"verse":23,"text":"შეინახე შენი ბაგიდან გამომავალი სიტყვა და შეუსრულე, რაც აღთქმული გაქვს უფლის, შენი ღმერთისადმი, რაც წარმოთქვა შენმა ბაგემ."},"24":{"verse":24,"text":"როცა შეხვალ შენი მოყვასის ვენახში და შენი სურვილისამებრ, გაძღომამდე შეჭამ ყურძენს, ჭურჭელში აღარ ჩაიწყო."},"25":{"verse":25,"text":"როცა წახვალ შენი მოყვასის სამკალში, ხელით დაგლიჯე თავთავები; ნამგალი არ მოიქნიო შენი მოყვასის სამკალში."}},"meta":{"connection":"kaOrth","book_number":50,"chapter_number":23,"previous_chapter":{"connection":"kaOrth","book_number":50,"chapter":22},"next_chapter":{"connection":"kaOrth","book_number":50,"chapter":24}}}