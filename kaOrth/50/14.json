{"chapter":{"1":{"verse":1,"text":"უფლის, თქვენი ღმერთის შვილები ხართ თქვენ. ტანს ნუ დაიკაწრავთ და ნუ მოიპარსავთ თმას შუბლს ზემოთ მკვდარზე გლოვის ნიშნად,"},"2":{"verse":2,"text":"რადგან უფლის, შენი ღმერთის წმიდა ერი ხარ, შენ აგირჩია უფალმა, რომ ჰყოლოდი საკუთარ ერად ყველა ხალხს შორის დედამიწის ზურგზე."},"3":{"verse":3,"text":"უსურმაგი არაფერი შეჭამო,"},"4":{"verse":4,"text":"ეს ცხოველებია, რომელთა ჭამა შეგიძლია: ხარი, ცხვარი და თხა."},"5":{"verse":5,"text":"ირემი, ქურციკი, კამეჩი, ჯიხვი, გარეთხა, არჩვი და შველი."},"6":{"verse":6,"text":"ჩლიქგაპობილი ყოველი პირუტყვი, რომელსაც გაჭრილი აქვს ორივე ჩლიქი, პირუტყვი, რომელიც იცოხნება, შეგიძლია ჭამოთ."},"7":{"verse":7,"text":"ოღონდ მცოხნელთა და ჩლიქგაპობილთა შორის, რომელთაც გაჭრილი აქვთ ჩლიქი, ამათ ნუ შეჭამთ: აქლემს, კურდღელს და ბოცვერს; რადგან, თუმცა მცოხნელები არიან, მაგრამ ჩლიქი გაპობილი არა აქვთ. უსურმაგებია თქვენთვის ისინი."},"8":{"verse":8,"text":"ღორი თუმცა ჩლიქგაპობილია, მაგრამ არ იცოხნება. უსურმაგია იგი თქვენთვის. ნუ შეჭამთ მათ ხორცს და მათ ლეშსაც ნუ მიეკარებით."},"9":{"verse":9,"text":"წყალში მყოფი ყველაფერი ჭამეთ, რომელსაც ფარფლები და ქერცლი აქვს. ეს ჭამეთ."},"10":{"verse":10,"text":"ხოლო რომელსაც ფარფლები და ქერცლი არა აქვს, ნუ შეჭამთ, უსურმაგია იგი თქვენთვის."},"11":{"verse":11,"text":"ყოველი წმიდა ფრინველი ჭამეთ."},"12":{"verse":12,"text":"აი, რა არ უნდა ჭამოთ: არწივი, სვავი და ფსოვი,"},"13":{"verse":13,"text":"ძერა, შევარდენი და ქორი და მისნაირი,"},"14":{"verse":14,"text":"არანაირი სახის ყორანი,"},"15":{"verse":15,"text":"სირაქლემა, ბუ, თოლია, მიმინო და მისნაირი,"},"16":{"verse":16,"text":"ჭოტი, გედი და ბუკიოტი,"},"17":{"verse":17,"text":"ვარხვი, კოდალა და ჩვამა,"},"18":{"verse":18,"text":"ყარყატი, ყანჩა და მისნაირი, ოფოფი და ღამურა."},"19":{"verse":19,"text":"ყოველი მფრინავი მწერი უსურმაგია თქვენთვის, არ უნდა ჭამოთ."},"20":{"verse":20,"text":"ყოველი წმიდა ფრინველი ჭამეთ."},"21":{"verse":21,"text":"არა ჭამოთ არავითარი ლეში. შენს სახლში მცხოვრებ მდგმურს მიეცი იგი, მან შეჭამოს, ან უცხოელს მიჰყიდე, რადგან უფლის, თქვენი ღმერთის წმიდა ერი ხართ თქვენ. ციკანს თავისი დედის რძეში ნუ მოხარშავთ."},"22":{"verse":22,"text":"აიღე მეათედი მთელი შენი მოსავლიდან, რომელიც ყოველწლიურად მოდის ყანაში,"},"23":{"verse":23,"text":"და ჭამე უფლის, შენი ღმერთის წინაშე იმ ადგილას, რომელიც აირჩია მან თავისი სახელის დასავანებლად, ხორბლის, ღვინის და ზეთის მეათედი, შენი საქონლისა და ცხვრის პირველმოგებული, რათა ისწავლო უფლის, შენი ღმერთის, შიში სამუდამოდ."},"24":{"verse":24,"text":"თუ შორი იქნა გზა და ვერ შესძელი ყოველივე ამის წაღება იმ ადგილამდე, რომელიც ამოირჩია უფალმა, შენმა ღმერთმა, თავისი სახელის დასადებად, რათა გაკურთხოს შენ უფალმა, შენმა ღმერთმა,"},"25":{"verse":25,"text":"გადაცვალე ვერცხლზე, დაიჭირე ხელში ვერცხლი და წადი იმ ადგილას, რომელიც ამოირჩია უფალმა, შენმა ღმერთმა."},"26":{"verse":26,"text":"იყიდე ამ ვერცხლით ყველაფერი, რაც შენს სულს სურს: საქონელი, ცხვარი, ღვინო, სასმელი, ყველაფერი, რასაც სული მოგთხოვს, და ჭამე იქ უფლის, შენი ღმერთის წინაშე და გაიხარე შენს სახლთან ერთად."},"27":{"verse":27,"text":"არ დაივიწყო შენს ქალაქში მცხოვრები ლევიანი, რადგან არა აქვს მას წილი და სამკვიდრო შენთან."},"28":{"verse":28,"text":"სამი წლის თავზე აიღე მეათედი იმ წლის მოსავლიდან და დააბინავე შენს ქალაქში."},"29":{"verse":29,"text":"მოვიდეს ლევიანი, რომელსაც არა აქვს წილი და სამკვიდრო შენთან, მოვიდნენ მდგმური და ქვრივ-ობლები, რომლებიც შენს ქალაქში არიან, შეჭამონ და გაძღენ, რათა გაკურთხოს უფალმა, შენმა ღმერთმა, ყოველ საქმეში, რასაც გააკეთებ."}},"meta":{"connection":"kaOrth","book_number":50,"chapter_number":14,"previous_chapter":{"connection":"kaOrth","book_number":50,"chapter":13},"next_chapter":{"connection":"kaOrth","book_number":50,"chapter":15}}}