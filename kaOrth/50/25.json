{"chapter":{"1":{"verse":1,"text":"თუ დავა ექნათ ერთმანეთში, სასამართლოს წარუდგნენ და განსჯიან მათ; მართალს გაამართლებენ და დამნაშავეს დასჯიან."},"2":{"verse":2,"text":"თუ დამნაშავე ცემის ღირსი იქნება, წამოაქცევინოს იგი მსაჯულმა და აცემინოს თავის წინაშე დანაშაულის კვალობაზე, როგორც იმსახურებს."},"3":{"verse":3,"text":"ორმოცი დარტყმა აკმარონ, მეტს ნუ დაარტყამენ, თორემ თუ გადაამეტეს და ბევრი ურტყეს, დამცირდება შენს თვალში შენი მოძმე."},"4":{"verse":4,"text":"ნუ აუკრავ პირს ხარს ლეწვის დროს."},"5":{"verse":5,"text":"თუ ძმები ერთად ცხოვრობენ და ერთი მათგანი უშვილოდ მოკვდება, მისი ქვრივი არ უნდა მისთხოვდეს გარეთ უცხო კაცს, არამედ მაზლი უნდა შევიდეს მასთან, ცოლად ითხოვოს და შეეუღლოს მას."},"6":{"verse":6,"text":"პირმშო, რომელსაც დაბადებს ქალი, მკვდარი ძმის სახელზე, აღდგება, რომ არ წაიშალოს მისი სახელი ისრაელში."},"7":{"verse":7,"text":"თუ კაცი არ ისურვებს თავისი რძლის ცოლად მოყვანას, წარუდგება მისი რძალი კარიბჭესთან უხუცესებს და ეტყვის: არ უნდა ჩემს მაზლს, რომ სახელი აღუდგინოს თავის ძმას ისრაელში, არ მეუღლება ჩემი მაზლიო."},"8":{"verse":8,"text":"დაიბარებენ კაცს ქალაქის უხუცესები და მოელაპარაკებიან. თუ კაცი ადგება და იტყვის: არ მინდა მისი მოყვანაო,"},"9":{"verse":9,"text":"თავზე დაადგება მას მისი რძალი უხუცესების თვალწინ, ფეხსაცმელს გახდის, სახეში შეაფურთხებს და ეტყვის: ასე ექცევიან კაცს, რომელიც სახლს არ უშენებს თავის ძმას."},"10":{"verse":10,"text":"და დაერქმევა სახელად ისრაელში: ფეხგახდილის სახლი."},"11":{"verse":11,"text":"თუ კაცები ერთმანეთში ჩხუბობენ და ერთერთის ცოლი ახლოს მივა თავისი ქმრის დასახსნელად მისი მცემელის ხელიდან, გაიწვდის ხელს და კაცის სარცხვინელს მოეჭიდება,"},"12":{"verse":12,"text":"ხელის მტევანი მოკვეთე მას, არ შეიწყალოს იგი შენმა თვალმა."},"13":{"verse":13,"text":"ნუ გექნება ჩანთაში ორი განსხვავებული საწონი - დიდი და მცირე."},"14":{"verse":14,"text":"ნუ გექნება სახლში ორი განსხვავებული საწყაო - დიდი და მცირე."},"15":{"verse":15,"text":"საწონი სრული და სწორი უნდა გქონდეს; საწყაო სრული და სწორი უნდა გქონდეს, რომ დღეგრძელი იყო იმ მიწაზე, რომელსაც უფალი, შენი ღმერთი, გაძლევს."},"16":{"verse":16,"text":"რადგან საძაგელია უფლის, შენი ღმერთისთვის ყველა, ვინც ამას აკეთებს, ყველა, ვინც უკანონობას სჩადის."},"17":{"verse":17,"text":"გაისსენე, როგორ მოგექცათ გზაზე ყამალეკი, როცა ეგვიპტიდან გამოდიოდით;"},"18":{"verse":18,"text":"გზაზე რომ დაგხვდა და გაგინადგურა დაფანტული უკანა რიგები, შენ კი დაღლილ-დაქანცული იყავი, და ღმერთის არ შეშინებია."},"19":{"verse":19,"text":"როცა მოგასვენებს უფალი, შენი ღმერთი, გარეშემო მტრებისაგან იმ ქვეყანაში, რომელსაც წილად გაძლევს, რომ დაიმკვიდრო იგი, მოსპე ყამალეკის სახსენებელი ცისქვეშეთიდან, არ დაგავიწყდეს."}},"meta":{"connection":"kaOrth","book_number":50,"chapter_number":25,"previous_chapter":{"connection":"kaOrth","book_number":50,"chapter":24},"next_chapter":{"connection":"kaOrth","book_number":50,"chapter":26}}}