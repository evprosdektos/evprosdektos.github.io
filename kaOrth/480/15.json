{"chapter":{"1":{"verse":1,"text":"ინათა თუ არა, ბჭობა გამართეს მღვდელმთავრებმა უხუცესებთან, მწიგნობრებსა და მთელ სინედრიონთან ერთად. შეკრეს იესო, წაიყვანეს და მისცეს პილატეს."},"2":{"verse":2,"text":"პილატემ ჰკითხა მას: შენა ხარ იუდეველთა მეფე? ხოლო იესომ მიუგო და უთხრა: შენ ამბობ."},"3":{"verse":3,"text":"მღვდელმთავრები ბევრ რასმე სდებდნენ ბრალად."},"4":{"verse":4,"text":"ხოლო პილატემ კვლავ ჰკითხა მას: რატომ არაფერს იტყვი პასუხად? ხედავ, რამდენ რასმე გწამებენ?"},"5":{"verse":5,"text":"მაგრამ იესომ ამჯერადაც არა მიუგო რა, ასე რომ, უკვირდა პილატეს."},"6":{"verse":6,"text":"ხოლო ყოველ დღესასწაულზე ათავისუფლებდა იგი ერთ პატიმარს, რომელსაც სთხოვდა ხალხი."},"7":{"verse":7,"text":"და იყო მაშინ ვინმე ბარაბა, ბორკილდადებული მეამბოხეებთან ერთად, რომლებსაც მკვლელობა ჩაედინათ ამბოხებისას."},"8":{"verse":8,"text":"მოვიდა ხალხი და დაუწყო იმისი თხოვნა, რასაც პილატე ყოველთვის უსრულებდა მათ."},"9":{"verse":9,"text":"ხოლო პილატემ მიუგო და უთხრა მათ: თუ გნებავთ გაგითავისუფლებთ იუდეველთა მეფეს."},"10":{"verse":10,"text":"რადგან იცოდა, რომ მღვდელმთავრებმა შურით გასცეს იგი."},"11":{"verse":11,"text":"მაგრამ მღვდელმთავრებმა წააქეზეს ხალხი, რათა უმალ ბარაბა გაეთავისუფლებინა მათთვის."},"12":{"verse":12,"text":"ხოლო პილატემ მიუგო და კვლავ უთხრა მათ: კი მაგრამ, რა გსურთ, რა ვუყო იმას, ვისაც იუდეველთა მეფეს უწოდებთ?"},"13":{"verse":13,"text":"ისინი კვლავ აყვირდნენ: ჯვარს აცვი იგი!"},"14":{"verse":14,"text":"პილატემ თქვა: რა დააშავა? მაგრამ ისინი უფრო ხმამაღლა აყვირდნენ: ჯვარს აცვი იგი!"},"15":{"verse":15,"text":"მაშინ პილატემ, ხალხის მოსამადლიერებლად, გაათავისუფლა ბარაბა, ხოლო იესო გაამათრახებინა და ჯვარზე საცმელად მისცა მათ."},"16":{"verse":16,"text":"ჯარისკაცებმა შიდა ეზოში, ანუ პრეტორიუმში შეიყვანეს იგი, და შეკრიბეს მთელი რაზმი."},"17":{"verse":17,"text":"შემოსეს ძოწეულით, დაწნეს ეკლის გვირგვინი და თავზე დაადგეს."},"18":{"verse":18,"text":"და დაუწყეს მისალმება: გიხაროდეს, იუდეველთა მეფევ!"},"19":{"verse":19,"text":"თავზე ამტვრევდნენ ლერწამს, აფურთხებდნენ და მუხლმოყრილნი თაყვანსა სცემდნენ."},"20":{"verse":20,"text":"ხოლო როცა დაცინვით გული იჯერეს, შემოაძარცვეს ძოწეული, კვლავ თავისი სამოსი ჩააცვეს და ჯვარზე საცმელად წაიყვანეს იგი."},"21":{"verse":21,"text":"და აიძულეს მინდვრიდან მომავალი ერთი კირენელი კაცი, სახელად სიმონი, ალექსანდრესა და რუფუსის მამა, ეტვირთა იესოს ჯვარი."},"22":{"verse":22,"text":"მიიყვანეს იგი იმ ადგილას, რომელსაც ჰქვია გოლგოთა, რაც ნიშნავს თხემის ადგილს."},"23":{"verse":23,"text":"და მისცეს მას სასმელად მურნარევი ღვინო, მაგრამ არ მიიღო."},"24":{"verse":24,"text":"ჯვარს აცვეს იგი და წილისყრით გაიყვეს მისი სამოსი: ვის რა შეგვხვდებაო."},"25":{"verse":25,"text":"ხოლო იყო მესამე საათი, როცა ჯვარს აცვეს იგი."},"26":{"verse":26,"text":"და მისი ბრალი ამ წარწერით იყო გადმოცემული: იუდეველთა მეფე."},"27":{"verse":27,"text":"მასთან ერთად ჯვარს აცვეს ორი ავაზაკი, ერთი მის მარჯვნივ და მეორე - მარცხნივ."},"28":{"verse":28,"text":"და აღსრულდა წერილი, რომელიც ამბობს: ბოროტმოქმედთა შორის შეირაცხაო."},"29":{"verse":29,"text":"ხოლო გამვლელნი აგინებდნენ, თავებს აქნევდნენ და ამბობდნენ: ეჰა, ტაძრის დამრღვევო და სამ დღეში აღმშენებელო!"},"30":{"verse":30,"text":"იხსენი შენი თავი; ჩამოდი ჯვრიდან!"},"31":{"verse":31,"text":"ასევე მღვდელმთავრები, მწიგნობრებთან ერთად, დასცინოდნენ და ერთმანეთს ეუბნებოდნენ: სხვები იხსნა და თავის ხსნა კი არ შეუძლია;"},"32":{"verse":32,"text":"ქრისტე, მეფე ისრაელისა, დე, ჩამოვიდეს ახლა ჯვრიდან, რათა ვიხილოთ და ვიწამოთ. და მასთან ერთად ჯვარცმულნი აგინებდნენ მას."},"33":{"verse":33,"text":"ხოლო მეექვსე საათის დამდეგს მეცხრე საათამდე წყვდიადმა მოიცვა მთელი ქვეყანა."},"34":{"verse":34,"text":"მეცხრე საათს ხმამაღლა შეღაღადა იესომ: ელოი, ელოი, ლამა საბაქთანი? რაც თარგმანით ნიშნავს: ღმერთო ჩემო, ღმერთო ჩემო, რატომ მიმატოვე მე?"},"35":{"verse":35,"text":"ზოგიერთმა იქ მდგომმა გაიგონა ეს და თქვა: აჰა, ელიას უხმობსო."},"36":{"verse":36,"text":"ერთი კი გაიქცა, ძმრით გაჟღენთა ღრუბელი, ლერწამზე წამოაგო, სასმელად მისცა და ამბობდა: მოიცათ, ვნახოთ, მოვა თუ არა ელია მის ჩამოსახსნელად."},"37":{"verse":37,"text":"ხოლო იესომ კვლავ შეღაღადა ხმამაღლა და განუტევა სული."},"38":{"verse":38,"text":"მაშინ, ზემოდან ქვემომდე, შუა ჩაიხა ტაძრის ფარდა."},"39":{"verse":39,"text":"როცა მის პირდაპირ მდგარმა ასისთავმა დაინახა, რომ ასე შეღაღადა და განუტევა სული, თქვა: ჭეშმარიტად ეს კაცი ძე იყო ღმრთისა."},"40":{"verse":40,"text":"იყვნენ იქ შორიდან მაცქერალი ქალებიც, მათ შორის, მარიამ მაგდალელი, მარიამი, იაკობ მცირისა და იოსეს დედა, და სალომე,"},"41":{"verse":41,"text":"რომლებიც თან დაჰყვებოდნენ, როცა გალილეაში იყო, და ემსახურებოდნენ მას; და სხვაც მრავალი, მასთან ერთად ამოსული იერუსალიმს."},"42":{"verse":42,"text":"მწუხრის ჟამს - ვინაიდან პარასკევი იყო, შაბათის წინა დღე, -"},"43":{"verse":43,"text":"მოვიდა იოსებ არიმათიელი, მრჩეველთა კეთილშობილი წევრი, თვითონაც რომ მოელოდა ღმრთის სასუფეველს, თამამად შევიდა პილატესთან და გამოითხოვა იესოს გვამი."},"44":{"verse":44,"text":"ხოლო პილატეს გაუკვირდა, განა უკვე მოკვდაო? მოუხმო ასისთავს და ჰკითხა: დიდი ხანია მოკვდა?"},"45":{"verse":45,"text":"და როცა შეიტყო ასისთავისგან, მისცა იოსებს მისი გვამი."},"46":{"verse":46,"text":"ხოლო მან იყიდა ტილო და ჩამოხსნა იგი ჯვრიდან, გახვია ტილოში და სამარხში დაასვენა, რომელიც კლდეში იყო გამოკვეთილი, და ლოდი მიაყუდა სამარხის კარს."},"47":{"verse":47,"text":"ხოლო მარიამ მაგდალელი და მარიამ იოსესი ხედავდნენ, სადაც დაასვენეს იგი."}},"meta":{"connection":"kaOrth","book_number":480,"chapter_number":15,"previous_chapter":{"connection":"kaOrth","book_number":480,"chapter":14},"next_chapter":{"connection":"kaOrth","book_number":480,"chapter":16}}}