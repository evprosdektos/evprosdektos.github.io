{"chapter":{"1":{"verse":1,"text":"წამოვიდა იქიდან და მივიდა იუდეის მხარეში, იორდანეს გაღმა. კვლავ მიაშურა მას ხალხმა და, როგორც სჩვეოდა, კვლავ ასწავლიდა მათ."},"2":{"verse":2,"text":"მიადგნენ ფარისევლები და საცდუნებლად ჰკითხეს: აქვს თუ არა ქმარს ცოლის გაშვების ნება?"},"3":{"verse":3,"text":"ხოლო მან პასუხად თქვა: რა გამცნოთ მოსემ?"},"4":{"verse":4,"text":"მათ მიუგეს: მოსემ ჩვენ დაგვრთო გაყრის წერილის დაწერისა და გაშვების ნება."},"5":{"verse":5,"text":"იესომ პასუხად უთხრა მათ: თქვენი გულქვაობის გამო მოგცათ ეს მცნება."},"6":{"verse":6,"text":"შექმნის დასაბამიდან კი კაცად და ქალად შექმნა ისინი ღმერთმა."},"7":{"verse":7,"text":"ამიტომ მიატოვებს კაცი მამას თავისას და დედას,"},"8":{"verse":8,"text":"და შეერთვის თავის ცოლს, და იქნებიან ორივენი ერთ ხორც. ასე რომ, ორნი კი აღარ არიან, არამედ ერთ ხორც."},"9":{"verse":9,"text":"ამრიგად, ვინც ღმერთმა შეაუღლა, დაე, ნუ განაშორებს კაცი."},"10":{"verse":10,"text":"სახლში მისმა მოწაფეებმა კვლავ ჰკითხეს იგივე."},"11":{"verse":11,"text":"და უთხრა მათ: ვინც გაუშვებს თავის ცოლს და სხვას შეირთავს, მის მიმართ მრუშობს."},"12":{"verse":12,"text":"ხოლო თუ ცოლი გაეყრება თავის ქმარს და სხვას გაჰყვება, მრუშობს."},"13":{"verse":13,"text":"მიჰგვარეს მას ბავშვები, რათა ხელი დაედო მათთვის; მოწაფეები კი არ უშვებდნენ მომგვრელთ."},"14":{"verse":14,"text":"ეს რომ დაინახა, განრისხდა და უთხრა მათ: მოუშვით ჩემთან ბავშვები და ნუ უშლით მათ, ვინაიდან მათნაირებისაა ღმრთის სასუფეველი."},"15":{"verse":15,"text":"ჭეშმარიტად გეუბნებით თქვენ: ვინც ბავშვივით არ მიიღებს ღმრთის სასუფეველს, ვერ შევა მასში."},"16":{"verse":16,"text":"მოეხვია, ხელი დაადო და დალოცა ისინი."},"17":{"verse":17,"text":"გზას რომ დაადგა, ვიღაცამ მოირბინა, მუხლი მოიყარა მის წინაშე და უთხრა: კეთილო მოძღვარო, რა ვქნა, რომ დავიმკვიდრო საუკუნო სიცოცხლე?"},"18":{"verse":18,"text":"იესომ მიუგო: რატომ მიწოდებ კეთილს? არავინაა კეთილი, გარდა ერთის - ღმრთისა."},"19":{"verse":19,"text":"იცი მცნებანი: არა იმრუშო; არა კაც-ჰკლა; არა იპარო; არა ცილი სწამო; არა შეურაცხყო; პატივი ეცი მამას შენსას და დედას?"},"20":{"verse":20,"text":"ხოლო მან პასუხად უთხრა: მოძღვარო, ეს ყოველივე დამიცავს ჩემი სიყრმიდან."},"21":{"verse":21,"text":"იესომ შეხედა, მოეწონა და უთხრა: ერთიღა გაკლია: წადი, გაყიდე ყველაფერი, რაც გაბადია, მიეცი გლახაკთ და გექნება საუნჯე ცაში; მერე მოდი და გამომყევ მე."},"22":{"verse":22,"text":"ხოლო ის შეაკრთო ამ სიტყვამ და დამწუხრებული წავიდა, რადგანაც ძალიან მდიდარი იყო."},"23":{"verse":23,"text":"მიმოიხედა იესომ და თავის მოწაფეებს უთხრა: რარიგ ძნელია მდიდრისათვის ღმრთის სასუფეველში შესვლა."},"24":{"verse":24,"text":"მოწაფეებს გაუკვირდათ ეს სიტყვები, ხოლო მან ხელახლა მიუგო და უთხრა მათ: შვილებო, რარიგ ძნელია სიმდიდრის მოყვარულთათვის ღმრთის სასუფეველში შესვლა."},"25":{"verse":25,"text":"აქლემი უფრო ადვილად გაძვრება ნემსის ყუნწში, ვიდრე მდიდარი შევა ღმრთის სასუფეველში."},"26":{"verse":26,"text":"ხოლო მათ უფრო უკვირდათ, და ერთმანეთს ეკითხებოდნენ: კი მაგრამ, ვინღა ცხონდება?"},"27":{"verse":27,"text":"იესომ შეხედა და უთხრა მათ: კაცთათვის ეს შეუძლებელია, მაგრამ არა ღმრთისთვის; ვინაიდან ყველაფერი შესაძლებელია ღმრთისთვის."},"28":{"verse":28,"text":"დაიწყო პეტრემ და უთხრა მას: აი, ჩვენ მივატოვეთ ყველაფერი და შენ გამოგყევით."},"29":{"verse":29,"text":"იესომ პასუხად თქვა: ჭეშმარიტად გეუბნებით თქვენ: არ არის კაცი, რომელმაც მიატოვოს სახლ-კარი, გინდა და-ძმები, გინდა დედ-მამა, გინდა ცოლ-შვილი, გინდა ადგილ-მამული ჩემი და სახარების გულისთვის,"},"30":{"verse":30,"text":"და ახლავე, ამჟამად, ასმაგად არ მიიღოს სახლ-კარიც, და-ძმაც, დედ-მამაც, შვილებიც და ადგილ-მამულიც, ხოლო მომავალ საუკუნეში - საუკუნო სიცოცხლე."},"31":{"verse":31,"text":"მაგრამ მრავალი პირველი იქნება უკანასკნელი, და მრავალი უკანასკნელი - პირველი."},"32":{"verse":32,"text":"როდესაც იერუსალიმისაკენ მიმავალ გზას ადგნენ, იესო წინ მიუძღოდა მათ, ხოლო მისი მიმდევრები გაკვირვებულნი და შეშინებულნი იყვნენ. კვლავ მოიხმო თორმეტი და დაუწყო ლაპარაკი იმაზე, თუ რა ელოდა მას:"},"33":{"verse":33,"text":"აჰა, ავდივართ იერუსალიმს, და ძე კაცისა მიეცემა მღვდელმთავრებსა და მწიგნობრებს, მიუსჯიან მას სიკვდილს და მისცემენ წარმართთ."},"34":{"verse":34,"text":"შეურაცხყოფენ, სცემენ აფურთხებენ და მოკლავენ; მესამე დღეს კი აღდგება იგი."},"35":{"verse":35,"text":"მაშინ მივიდნენ მასთან ზებედეს ძენი - იაკობი და იოანე და უთხრეს: მოძღვარო, გვსურს შეგვისრულო, რასაცა გთხოვთ."},"36":{"verse":36,"text":"იესომ ჰკითხა მათ: მაინც რის შესრულებას მთხოვთ?"},"37":{"verse":37,"text":"მათ მიუგეს: მოგვეცი ნება, რათა შენს დიდებაში ერთი შენ მარჯვნივ და მეორე შენ მარცხნივ დავსხდეთ."},"38":{"verse":38,"text":"მაგრამ იესომ პასუხად თქვა: არ იცით, რას ითხოვთ. შეგიძლიათ შესვათ სასმისი, რომლითაც მე ვსვამ, და ნათლობით, რომლითაც მე ვინათლები, მოინათლოთ?"},"39":{"verse":39,"text":"მათ თქვეს: შეგვიძლია, ხოლო იესომ მიუგო მათ: სასმისს, რომლითაც მე ვსვამ, შესვამთ, და ნათლობით, რომლითაც მე ვინათლები, მოინათლებით."},"40":{"verse":40,"text":"მაგრამ მე როდი მომეცა, თუ ვინ დაჯდება ჩემ მარჯვნივ, და ვინ - მარცხნივ, არამედ ვისთვისაც გამზადებულია ეს."},"41":{"verse":41,"text":"ამის მოსმენისას ათი მოწაფე რისხვით აღივსო იაკობისა და იოანეს მიმართ."},"42":{"verse":42,"text":"ხოლო იესომ მიიხმო ისინი და უთხრა მათ: თქვენ იცით, რომ ხალხთა მთავრებად მიჩნეულნი მბრძანებლობენ მათზე და დიდებულნი ძალადობით განაგებენ მათ."},"43":{"verse":43,"text":"ხოლო თქვენ შორის ნუ იქნება ასე, არამედ ვინც თქვენში მოისურვებს უფროსობას, ის იყოს თქვენი მსახური."},"44":{"verse":44,"text":"და ვინც თქვენში მოისურვებს პირველობას, ის იყოს ყველას მონა."},"45":{"verse":45,"text":"რადგან ძე კაცისა იმისთვის კი არ მოვიდა, რომ სხვები იმსახუროს, არამედ რათა სხვებს ემსახუროს, და მისცეს თავისი სული მრავალთა გამოსახსნელად."},"46":{"verse":46,"text":"მივიდნენ იერიხონში, და როდესაც გამოდიოდა იერიხონიდან, თავის მოწაფეებსა და დიდძალ ხალხთან ერთად, ტიმეოსის ძე, ბრმა ბარტიმეოსი, გზის პირას იჯდა მოწყალების მთხოვნელად."},"47":{"verse":47,"text":"როცა გაიგონა, იესო ნაზარეველიაო, ყვირილი მორთო: იესო, დავითის ძეო, შემიწყალე მე!"},"48":{"verse":48,"text":"ბევრი რისხავდა, გაჩუმდიო, მაგრამ ის უფრო ხმამაღლა ყვიროდა, დავითის ძეო, შემიწყალე მე!"},"49":{"verse":49,"text":"იესო შეჩერდა და ბრძანა, დაუძახეთო; დაუძახეს ბრმას და უთხრეს: ნუ გეშინია, ადექ, გეძახის."},"50":{"verse":50,"text":"მანაც დააგდო თავისი მოსასხამი, ადგა და იესოსთან მივიდა."},"51":{"verse":51,"text":"იესომ ჰკითხა: რას მოითხოვ ჩემგან? ხოლო ბრმამ მიუგო: რაბუნი, თვალის ახელას!"},"52":{"verse":52,"text":"იესომ უთხრა მას: წადი, შენმა რწმენამ გადაგარჩინა. მაშინვე აეხილა თვალი და გზად გაჰყვა იესოს."}},"meta":{"connection":"kaOrth","book_number":480,"chapter_number":10,"previous_chapter":{"connection":"kaOrth","book_number":480,"chapter":9},"next_chapter":{"connection":"kaOrth","book_number":480,"chapter":11}}}