{"chapter":{"1":{"verse":1,"text":"კვლავ შევიდა სინაგოგაში, და იყო იქ ხელგამხმარი კაცი."},"2":{"verse":2,"text":"და უთვალთვალებდნენ მას, ვნახოთ, შაბათს თუ განკურნავსო, რათა ბრალი დაედოთ მისთვის."},"3":{"verse":3,"text":"ხოლო მან უთხრა ხელგამხმარ კაცს: შუაში დადექ."},"4":{"verse":4,"text":"მათ კი უთხრა: რისი ქმნა შეიძლება შაბათს: კეთილისა თუ ბოროტისა? სულის ცხონება თუ წარწყმედა? ხოლო ისინი დუმდნენ."},"5":{"verse":5,"text":"რისხვით მოავლო თვალი შეკრებილთ, მათი გულქვაობით დამწუხრებულმა, და უთხრა ხელგამხმარ კაცს: გაიწოდე შენი ხელი! მანაც გაიწოდა და კვლავ გაუმრთელდა, როგორც მეორე."},"6":{"verse":6,"text":"გამოვიდნენ თუ არა ფარისევლები, სასწრაფოდ მოითათბირეს ჰეროდელებთან ერთად, როგორ დაეღუპათ იგი."},"7":{"verse":7,"text":"მაგრამ იესო მოწაფეებითურთ ზღვის პირას გავიდა; და მიჰყვა მას დიდძალი ხალხი გალილეიდან და იუდეიდან,"},"8":{"verse":8,"text":"იერუსალიმიდან, იდუმეიდან და იორდანეს გაღმიდან. ტიროსისა და სიდონის მხარის მცხოვრებთაც შეიტყეს მისი საქმენი, და მრავალი მივიდა მასთან."},"9":{"verse":9,"text":"და, ხალხმრავლობის გამო, თავის მოწაფეებს უთხრა, ნავი გამიმზადეთო, რათა არ შეევიწროებინათ იგი."},"10":{"verse":10,"text":"ვინაიდან მრავალი განეკურნა: ასე რომ, ყველა სნეული აწყდებოდა, რათა შეხებოდა მას."},"11":{"verse":11,"text":"მისი შემყურე უწმინდური სულები მის წინაშე ემხობოდნენ და ყვიროდნენ: შენა ხარ ძე ღმრთისა."},"12":{"verse":12,"text":"ხოლო იესომ მკაცრად უბრძანა მათ, არ გამთქვათო."},"13":{"verse":13,"text":"მერე ავიდა მთაზე და მოუხმო მათ, ვინც თვითონ სურდა; და მივიდნენ მასთან."},"14":{"verse":14,"text":"აირჩია თორმეტი, რათა ყოფილიყვნენ მასთან და საქადაგებლად წარეგზავნა ისინი,"},"15":{"verse":15,"text":"და რათა ჰქონოდათ სნეულთა განკურნებისა და ეშმაკთა განდევნის ძალა."},"16":{"verse":16,"text":"აირჩია თორმეტი, და სიმონს სახელად უწოდა პეტრე."},"17":{"verse":17,"text":"ხოლო იაკობს ზებედესას და იაკობის ძმას იოანეს უწოდა ბოანერგეს, რაც ნიშნავს: ქუხილის ძენი;"},"18":{"verse":18,"text":"ანდრია და ფილიპე, ბართლომე და მათე, თომა და იაკობ ალფესი, თადეოსი და სიმონ კანანელი."},"19":{"verse":19,"text":"და იუდა ისკარიოტელი, რომელმაც გასცა იგი."},"20":{"verse":20,"text":"მივიდა სახლში, და კვლავ შეგროვდა იმდენი ხალხი, რომ პურის ჭამა ვეღარ შეიძლეს."},"21":{"verse":21,"text":"გაიგეს მისმა ახლობლებმა და მოვიდნენ, რათა შეეპყროთ იგი, ვინაიდან ამბობდნენ, შეიშალაო."},"22":{"verse":22,"text":"ხოლო იერუსალიმიდან ჩამოსული მწიგნობრები ამბობდნენ: ბელზებული ჰყავს და ეშმაკთა მთავრის შეწევნით აძევებსო ეშმაკთ."},"23":{"verse":23,"text":"მაშინ მოუხმო და იგავით უთხრა მათ: როგორ შეუძლია სატანას სატანის გაძევება?"},"24":{"verse":24,"text":"თუ სამეფო თავის თავს განეყოფა, ვერ გაძლებს ის სამეფო."},"25":{"verse":25,"text":"და თუ სახლი თავის თავს განეყოფა, ვერ გაძლებს ის სახლი."},"26":{"verse":26,"text":"ხოლო თუ სატანა წინ აღუდგება და განეყოფა თავის თავს, ვერ გაძლებს, არამედ ახლოა მისი აღსასრული."},"27":{"verse":27,"text":"ვერც ვერავინ შევა ძლიერის სახლში და გაძარცვავს მას, თუკი თავდაპირველად არ შებოჭავს ძლიერს. მხოლოდ ამის შემდეგ თუ შესძლებს გაძარცვოს მისი სახლი."},"28":{"verse":28,"text":"ჭეშმარიტად გეუბნებით თქვენ: ყოველი ცოდვა და გმობა მიეტევება კაცთ, რამდენსაც უნდა ჰგმობდნენ."},"29":{"verse":29,"text":"მაგრამ ვინც იტყვის სულის წმიდის გმობას, არა აქვს მიტევება უკუნისამდე, არამედ ღირსია საუკუნო სასჯელისა."},"30":{"verse":30,"text":"ასე თქვა, იმიტომ რომ ამბობდნენ: უწმინდური სული ჰყავსო."},"31":{"verse":31,"text":"მოვიდნენ მისი დედა და ძმები, გარეთ გაჩერდნენ და კაცი შეუგზავნეს დასაძახებლად."},"32":{"verse":32,"text":"დიდძალი ხალხი ეხვია გარს, როდესაც უთხრეს: აჰა, დედაშენი და შენი და-ძმანი გარეთ დგანან და გკითხულობენო."},"33":{"verse":33,"text":"ხოლო იესომ მიუგო მათ: ვინ არის დედაჩემი, ან ჩემი ძმები?"},"34":{"verse":34,"text":"თვალი მოავლო ირგვლივ მსხდომთ და თქვა: აი, დედაჩემი და ჩემი ძმები."},"35":{"verse":35,"text":"რადგან ვინც აღასრულებს ღმერთის ნებას, იგია ჩემი ძმაც, ჩემი დაცა და დედაც."}},"meta":{"connection":"kaOrth","book_number":480,"chapter_number":3,"previous_chapter":{"connection":"kaOrth","book_number":480,"chapter":2},"next_chapter":{"connection":"kaOrth","book_number":480,"chapter":4}}}