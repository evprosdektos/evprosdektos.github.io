{"chapter":{"1":{"verse":1,"text":"იმ დღეებში, როცა კვლავ დიდძალმა ხალხმა მოიყარა თავი და საჭმელი არა ჰქონდათ, იესომ უხმო თავის მოწაფეებს და უთხრა:"},"2":{"verse":2,"text":"მეცოდება ეს ხალხი, რადგან აგერ უკვე სამი დღეა ჩემთან არიან, და არაფერი აქვთ საჭმელი."},"3":{"verse":3,"text":"მშივრები რომ გავუშვა შინ, გზაში დაუძლურდებიან, ვინაიდან ზოგი მათგანი შორიდანაა მოსული."},"4":{"verse":4,"text":"მიუგეს მისმა მოწაფეებმა და უთხრეს: ვის შეუძლია აქ, ამ უდაბნოში, ამდენი ხალხის დაპურება?"},"5":{"verse":5,"text":"და ჰკითხა მათ: რამდენი პური გაქვთ? ხოლო მათ მიუგეს: შვიდი."},"6":{"verse":6,"text":"მაშინ მიწაზე დასხდომა უბრძანა ხალხს. აიღო შვიდი პური, აკურთხა, დატეხა და ჩამოსარიგებლად მისცა თავის მოწაფეებს; და მათაც ჩამოურიგეს ხალხს."},"7":{"verse":7,"text":"ცოტაოდენი თევზიც ჰქონდათ; ისიც აკურთხა და ბრძანა ჩამოერიგებინათ მათთვის."},"8":{"verse":8,"text":"ჭამეს და გაძღნენ; და გაავსეს ნარჩენებით შვიდი კალათი."},"9":{"verse":9,"text":"ხოლო იყო მჭამელი ოთხი ათასამდე კაცი; და გაისტუმრა ისინი."},"10":{"verse":10,"text":"თავისი მოწაფეებითურთ მაშინვე ჩაჯდა ნავში და მივიდა დალმანუთის მხარეს."},"11":{"verse":11,"text":"გამოვიდნენ ფარისევლები, დავა დაუწყეს და საცდუნებლად სასწაული მოსთხოვეს ზეცით."},"12":{"verse":12,"text":"მაშინ მძიმედ ამოიოხრა და თქვა: რად ეძებს ეს მოდგმა სასწაულს? ჭეშმარიტად გეუბნებით თქვენ: არ მიეცემა სასწაული ამ მოდგმას."},"13":{"verse":13,"text":"და მიატოვა ისინი, კვლავ ნავში ჩაჯდა და გაღმა გავიდა."},"14":{"verse":14,"text":"მოწაფეებს კი დაავიწყდათ პურის წაღება, და ერთი პურის მეტი არ ჰქონდათ ნავში."},"15":{"verse":15,"text":"უბრძანა მათ იესომ და უთხრა: ფხიზლად იყავით, ერიდეთ ფარისეველთა საფუარს და ჰეროდეს საფუარს."},"16":{"verse":16,"text":"ხოლო ისინი ერთმანეთში ბჭობდნენ: ალბათ, იმიტომ, პური რომ არ გვაქვსო."},"17":{"verse":17,"text":"მიუხვდა იესო და უთხრა მათ: რასა ბჭობთ, პური რომ არა გვაქვსო? ვერც რასა სცნობთ და არც რა გესმით? ნუთუ გაქვავდა თქვენი გული?"},"18":{"verse":18,"text":"თვალი გაქვთ და ვერას ხედავთ, ყური გაქვთ და არა გესმით რა და არც რა გახსოვთ?"},"19":{"verse":19,"text":"როგორ დავუტეხე ხუთი პური ხუთი ათას კაცს, და ნარჩენებით რამდენი კალათი დაავსეთ კიდევ? თქვეს: თორმეტი."},"20":{"verse":20,"text":"ანდა შვიდი - ოთხი ათასს, და რამდენი კალათი დაავსეთ კიდევ? მათ თქვეს: შვიდი."},"21":{"verse":21,"text":"და უთხრა მათ: ახლაც არ გესმით?"},"22":{"verse":22,"text":"მივიდნენ ბეთსაიდას, მიჰგვარეს ბრმა და შეევედრნენ, ხელი შეეხო მისთვის."},"23":{"verse":23,"text":"ხელი ჩაჰკიდა ბრმას, სოფლიდან გაიყვანა, თვალებზე მიაფურთხა, ხელი დაადო და ჰკითხა: ხედავ რასმე?"},"24":{"verse":24,"text":"მანაც გაიხედა და თქვა: ხალხს ვხედავ, თითქოს ხეები დადიანო."},"25":{"verse":25,"text":"მაშინ კვლავ დაადო ხელი თვალებზე და გაახელინა; დაუბრუნდა თვალის ჩინი და ყველაფერი ცხადად დაინახა."},"26":{"verse":26,"text":"გაგზავნა შინ და უთხრა: სოფელშიაც კი ნუ შეხვალ."},"27":{"verse":27,"text":"წავიდნენ იესო და მისი მოწაფეები ფილიპეს კესარიის სოფლებში, და გზაში ჰკითხა მათ: რას ამბობს ხალხი, ვინ ვგონივარ მე?"},"28":{"verse":28,"text":"ხოლო მათ მიუგეს: იოანე ნათლისმცემელი, ზოგს - ელია და ზოგსაც - ერთ-ერთი წინასწარმეტყველი."},"29":{"verse":29,"text":"კვლავ ჰკითხა მათ: თქვენ თვითონ ვინღა გგონივართ? მიუგო პეტრემ და უთხრა მას: შენა ხარ ქრისტე."},"30":{"verse":30,"text":"მაშინ უბრძანა მათ, არავისთან გაეთქვათ იგი."},"31":{"verse":31,"text":"და დაუწყო მათ სწავლება, რომ ძეს კაცისას ელოდა მრავალი ტანჯვის დათმენა, შეურაცხყოფა უხუცესთაგან, მღვდელმთავართა და მწიგნობართაგან, სიკვდილით დასჯა და მესამე დღეს აღდგომა."},"32":{"verse":32,"text":"აშკარად ამბობდა ამას. მაგრამ პეტრემ განზე გაიხმო და კიცხვა დაუწყო."},"33":{"verse":33,"text":"ხოლო ის მობრუნდა, გადახედა თავის მოწაფეებს, შერისხა პეტრე და უთხრა: გამშორდი, სატანა; ვინაიდან ღმერთისას კი არ ფიქრობ, არამედ კაცისას."},"34":{"verse":34,"text":"მოუხმო ხალხს თავის მოწაფეებთან ერთად და უთხრა მათ: ვისაც სურს მე მომდიოს, განუდგეს თავის თავს, აიღოს თავისი ჯვარი და გამომყვეს მე."},"35":{"verse":35,"text":"რადგან ვისაც სურს სულის ხსნა, დაჰკარგავს მას: და ვინც ჩემი და სახარების გულისთვის დაჰკარგავს სულს, ის ჰპოვებს მას."},"36":{"verse":36,"text":"რას არგებს კაცს, თუ მოიგებს მთელ ქვეყანას და სულს კი წააგებს?"},"37":{"verse":37,"text":"ანდა რას მისცემს კაცი თავისი სულის სანაცვლოდ?"},"38":{"verse":38,"text":"რადგან ვისაც ვერცხვინები მეცა და ჩემი სიტყვებიც ამ მემრუშე და ცოდვილ მოდგმაში, ძეც კაცისა სამარცხვინოდ მიიჩნევს მას, როდესაც მოვა მამის თვისის დიდებითა და წმიდა ანგელოზთა თანხლებით."}},"meta":{"connection":"kaOrth","book_number":480,"chapter_number":8,"previous_chapter":{"connection":"kaOrth","book_number":480,"chapter":7},"next_chapter":{"connection":"kaOrth","book_number":480,"chapter":9}}}