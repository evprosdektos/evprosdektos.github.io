{"chapter":{"1":{"verse":1,"text":"შეგროვდნენ მასთან ფარისევლები და იერუსალიმიდან ჩამოსული ზოგიერთი მწიგნობარი."},"2":{"verse":2,"text":"დაინახეს, რომ ზოგიერთი მისი მოწაფე ჭუჭყიანი, ესე იგი, დაუბანელი ხელით ჭამდა პურს, და დაჰგმეს ისინი."},"3":{"verse":3,"text":"(რადგან ფარისეველნი და, საერთოდ, იუდეველნი ისე არ ჭამენ პურს, თუ საგულდაგულოდ არ დაიბანეს ხელი, წინაპართა გადმოცემისამებრ."},"4":{"verse":4,"text":"არც მოედნებიდან დაბრუნებულნი ჭამენ დაუბანლად, და მრავალ სხვა წესსაც იცავენ, როგორიცაა მაგალითად, თასების, ჯამების, ქვაბებისა და ვარცლების რეცხვა)."},"5":{"verse":5,"text":"მაშინ ჰკითხეს მას ფარისევლებმა და მწიგნობრებმა: რატომ არ იქცევიან შენი მოწაფეები წინაპართა გადმოცემისამებრ, არამედ ხელდაუბანლად ჭამენ პურს?"},"6":{"verse":6,"text":"ხოლო იესომ პასუხად მიუგო მათ: მართლად იწინასწარმეტყველა თქვენებრ თვალთმაქცთათვის ესაია წინასწარმეტყველმა, ვის მიერაც დაიწერა: ეს ხალხი მადიდებს თავისი ბაგით, მაგრამ მისი გული შორსაა ჩემგან."},"7":{"verse":7,"text":"ამაოდ მადიდებენ, რადგან ასწავლიან ადამიანთა მოძღვრებებსა და მცნებებს."},"8":{"verse":8,"text":"ვინაიდან მიგიტოვებიათ ღმერთის მცნება და იცავთ კაცთა გადმოცემას, ჯამ-ჭურჭლის რეცხვას და სხვა მისთანათ."},"9":{"verse":9,"text":"და უთხრა მათ: მერედა, კარგია, რომ აუქმებთ ღმერთის მცნებას, რათა დაიცვათ თქვენი გადმოცემა?"},"10":{"verse":10,"text":"ვინაიდან მოსემ თქვა: პატივი ეცი მამას შენსას და დედას შენსას; და კიდევ: ვინც მამისა თუ დედის ძვირს იტყვის, სიკვდილით მოკვდეს."},"11":{"verse":11,"text":"ხოლო თქვენ ამბობთ: თუ კაცი ეტყვის მამას ან დედას: ღმერთს ვწირავ კორბანს, ანუ შესაწირავს, რაც ჩემგან უნდა მიგეღო, -"},"12":{"verse":12,"text":"ნებას რთავთ მას, აღარაფერი გააკეთოს თავისი დედ-მამისათვის."},"13":{"verse":13,"text":"და ამრიგად, თქვენგანვე მომდინარე გადმოცემით აუქმებთ ღმერთის სიტყვას და მრავალ ამნაირ რასმე სჩადიხართ."},"14":{"verse":14,"text":"მოუხმო ხალხს და უთხრა: მისმინეთ ყველამ და შეიმეცნეთ:"},"15":{"verse":15,"text":"არაფერი გარედან შემავალი არ ბილწავს კაცს, არამედ მისგან გამომავალია, რაც ბილწავს კაცს."},"16":{"verse":16,"text":"ვისაც ყური აქვს სმენად, ისმინოს:"},"17":{"verse":17,"text":"ხოლო, როცა ხალხს გაეცალა და სახლში შევიდა, მისმა მოწაფეებმა ჰკითხეს იგავის აზრი."},"18":{"verse":18,"text":"და უთხრა მათ: ნუთუ თქვენც არა გაგეგებათ რა? ნუთუ არ გესმით, რომ არაფერს, გარედან შემავალს კაცში, არ შეუძლია მისი შებილწვა?"},"19":{"verse":19,"text":"ვინაიდან მის გულში კი არ შედის, არამედ მუცელში, და გარეთ გამოდის, რითაც წმიდა იყოფა ყოველი საზრდო."},"20":{"verse":20,"text":"და თქვა: კაცისაგან გამომავალი შებილწავს კაცს."},"21":{"verse":21,"text":"ვინაიდან შიგნიდან, კაცის გულიდან გამოვლენ: ბოროტი ზრახვანი, მრუშობანი, პარვანი, კაცისკვლანი,"},"22":{"verse":22,"text":"სიძვანი, ანგარებანი, უკეთურებანი, მზაკვრობანი, გარყვნილება, თვალის სიავე, გმობა, ქედმაღლობა, უგუნურება."},"23":{"verse":23,"text":"ყოველივე ეს შიგნიდან გამოდის და ბილწავს კაცს."},"24":{"verse":24,"text":"წამოვიდა იქიდან და მივიდა ტიროსისა და სიდონის საზღვარს. შევიდა სახლში და არ უნდოდა ვინმეს გაეგო ეს, მაგრამ ვერ შესძლო დაფარვა."},"25":{"verse":25,"text":"რადგან გაიგო ერთმა ქალმა, ვის ასულსაც უწმინდური სული ჰყავდა, მივიდა და ფეხქვეშ ჩაუვარდა მას."},"26":{"verse":26,"text":"ხოლო ეს ქალი წარმართი იყო. ტომით ასუროფინიკიელი, და შეევედრა, გაეძევებინა ეშმაკი მისი ასულისაგან."},"27":{"verse":27,"text":"მაგრამ იესომ უთხრა: მაცალე, ჯერ დავაძღო შვილები; სად გაგონილა, შვილებს წაართვა და ძაღლებს მიუგდო პური."},"28":{"verse":28,"text":"ქალმა პასუხად მიუგო: დიახ, უფალო; მაგრამ ძაღლებიც ხომ ჭამენ ტაბლის ქვეშ შვილების ნასუფრალს?"},"29":{"verse":29,"text":"და უთხრა მას: მაგ სიტყვისათვის წადი; გამოვიდა ეშმაკი შენი ასულისაგან."},"30":{"verse":30,"text":"მივიდა ქალი თავის სახლში და ნახა, რომ მისი ასული სარეცელზე იწვა, ეშმაკი კი გამოსულიყო მისგან."},"31":{"verse":31,"text":"მერე კვლავ წამოვიდა ტიროსისა და სიდონის საზღვრით და მოვიდა გალილეის ზღვის პირას, ათქალაქის საზღვართა შორის."},"32":{"verse":32,"text":"მიჰგვარეს მას ყრუ და ენაბლუ და შეევედრნენ, ხელი დაედო მისთვის."},"33":{"verse":33,"text":"ხალხს გააცალა, თითებით დაუცო ყური, გადააფურთხა და მის ენას შეეხო;"},"34":{"verse":34,"text":"ზეცად აღაპყრო თვალნი, ამოიოხრა და უთხრა მას: ეფფათა! რაც ნიშნავს: გაიხსენ!"},"35":{"verse":35,"text":"მაშინვე გაეხსნა სმენაცა და დაბმული ენაც და გამართულად ამეტყველდა."},"36":{"verse":36,"text":"და უბრძანა მათ, არავისთან გამამხილოთო, მაგრამ რაც უფრო მეტს უბრძანებდა, მით უფრო მეტად ამხელდნენ;"},"37":{"verse":37,"text":"დიდად უკვირდათ და ამბობდნენ: ყოველივეს კეთილად იქმს: ყრუს სმენას უბრუნებს და უტყვს ამეტყველებსო."}},"meta":{"connection":"kaOrth","book_number":480,"chapter_number":7,"previous_chapter":{"connection":"kaOrth","book_number":480,"chapter":6},"next_chapter":{"connection":"kaOrth","book_number":480,"chapter":8}}}