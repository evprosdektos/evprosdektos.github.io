{"chapter":{"1":{"verse":1,"text":"Ἐν ἔτει δὲ πεντεκαιδεκάτῳ τῆς ἡγεμονίας Τιβερίου Καίσαρος, ἡγεμονεύοντος Ποντίου Πιλάτου τῆς ᾽Ιουδαίας, καὶ τετραρχοῦντος τῆς Γαλιλαίας ῾Ηρῴδου, Φιλίππου δὲ τοῦ ἀδελφοῦ αὐτοῦ τετραρχοῦντος τῆς ᾽Ιτουραίας καὶ Τραχωνίτιδος χώρας, καὶ Λυσανίου τῆς ᾽Αβιληνῆς τετραρχοῦντος,"},"2":{"verse":2,"text":"ἐπ᾽ ἀρχιερέως ῎Αννα καὶ Καϊάφα, ἐγένετο ῥῆμα Θεοῦ ἐπὶ ᾽Ιωάννην τὸν Ζαχαρίου υἱὸν ἐν τῇ ἐρήμῳ,"},"3":{"verse":3,"text":"καὶ ἦλθεν εἰς πᾶσαν τὴν περίχωρον τοῦ ᾽Ιορδάνου κηρύσσων βάπτισμα μετανοίας εἰς ἄφεσιν ἁμαρτιῶν,"},"4":{"verse":4,"text":"ὡς γέγραπται ἐν βίβλῳ λόγων ῾Ησαΐου τοῦ προφήτου λέγοντος·  <b>φωνὴ βοῶντος ἐν τῇ ἐρήμῳ, ἑτοιμάσατε τὴν ὁδὸν Κυρίου, εὐθείας ποιεῖτε τὰς τρίβους αὐτοῦ· </b> "},"5":{"verse":5,"text":" <b>πᾶσα φάραγξ πληρωθήσεται καὶ πᾶν ὄρος καὶ βουνὸς ταπεινωθήσεται, καὶ ἔσται τὰ σκολιὰ εἰς εὐθεῖαν καὶ αἱ τραχεῖαι εἰς ὁδοὺς λείας, </b> "},"6":{"verse":6,"text":" <b>καὶ ὄψεται πᾶσα σὰρξ τὸ σωτήριον τοῦ Θεοῦ.</b> "},"7":{"verse":7,"text":"῎Ελεγεν οὖν τοῖς ἐκπορευομένοις ὄχλοις βαπτισθῆναι ὑπ᾽ αὐτοῦ· γεννήματα ἐχιδνῶν, τίς ὑπέδειξεν ὑμῖν φυγεῖν ἀπὸ τῆς μελλούσης ὀργῆς;"},"8":{"verse":8,"text":"ποιήσατε οὖν καρποὺς ἀξίους τῆς μετανοίας, καὶ μὴ ἄρξησθε λέγειν ἐν ἑαυτοῖς, πατέρα ἔχομεν τὸν ᾽Αβραάμ· λέγω γὰρ ὑμῖν ὅτι δύναται ὁ Θεὸς ἐκ τῶν λίθων τούτων ἐγεῖραι τέκνα τῷ ᾽Αβραάμ."},"9":{"verse":9,"text":"ἤδη δὲ καὶ ἡ ἀξίνη πρὸς τὴν ῥίζαν τῶν δένδρων κεῖται· πᾶν οὖν δένδρον μὴ ποιοῦν καρπὸν καλὸν ἐκκόπτεται καὶ εἰς πῦρ βάλλεται."},"10":{"verse":10,"text":"Καὶ ἐπηρώτων αὐτὸν οἱ ὄχλοι λέγοντες· τί οὖν ποιήσομεν;"},"11":{"verse":11,"text":"ἀποκριθεὶς δὲ λέγει αὐτοῖς· ὁ ἔχων δύο χιτῶνας μεταδότω τῷ μὴ ἔχοντι, καὶ ὁ ἔχων βρώματα ὁμοίως ποιείτω."},"12":{"verse":12,"text":"ἦλθον δὲ καὶ τελῶναι βαπτισθῆναι, καὶ εἶπον πρὸς αὐτόν· διδάσκαλε, τί ποιήσομεν;"},"13":{"verse":13,"text":"ὁ δὲ εἶπε πρὸς αὐτούς· μηδὲν πλέον παρὰ τὸ διατεταγμένον ὑμῖν πράσσετε."},"14":{"verse":14,"text":"ἐπηρώτων δὲ αὐτὸν καὶ στρατευόμενοι λέγοντες· καὶ ἡμεῖς τί ποιήσομεν; καὶ εἶπε πρὸς αὐτούς· μηδένα συκοφαντήσητε μηδὲ διασείσητε, καὶ ἀρκεῖσθε τοῖς ὀψωνίοις ὑμῶν."},"15":{"verse":15,"text":"Προσδοκῶντος δὲ τοῦ λαοῦ καὶ διαλογιζομένων πάντων ἐν ταῖς καρδίαις αὐτῶν περὶ τοῦ ᾽Ιωάννου, μήποτε αὐτὸς εἴη ὁ Χριστός,"},"16":{"verse":16,"text":"ἀπεκρίνατο ὁ ᾽Ιωάννης ἅπασι λέγων· ἐγὼ μὲν ὕδατι βαπτίζω ὑμᾶς· ἔρχεται δὲ ὁ ἰσχυρότερός μου, οὗ οὐκ εἰμὶ ἱκανὸς λῦσαι τὸν ἱμάντα τῶν ὑποδημάτων αὐτοῦ· αὐτὸς ὑμᾶς βαπτίσει ἐν Πνεύματι ῾Αγίῳ καὶ πυρί."},"17":{"verse":17,"text":"οὗ τὸ πτύον ἐν τῇ χειρὶ αὐτοῦ καὶ διακαθαριεῖ τὴν ἅλωνα αὐτοῦ, καὶ συνάξει τὸν σῖτον εἰς τὴν ἀποθήκην αὐτοῦ, τὸ δὲ ἄχυρον κατακαύσει πυρὶ ἀσβέστῳ."},"18":{"verse":18,"text":"πολλὰ μὲν οὖν καὶ ἕτερα παρακαλῶν εὐηγγελίζετο τὸν λαόν."},"19":{"verse":19,"text":"῾Ο δὲ ῾Ηρῴδης ὁ τετράρχης, ἐλεγχόμενος ὑπ᾽ αὐτοῦ περὶ ῾Ηρῳδιάδος τῆς γυναικὸς τοῦ ἀδελφοῦ αὐτοῦ καὶ περὶ πάντων ὧν ἐποίησε πονηρῶν ὁ ῾Ηρῴδης,"},"20":{"verse":20,"text":"προσέθηκε καὶ τοῦτο ἐπὶ πᾶσι καὶ κατέκλεισε τὸν ᾽Ιωάννην ἐν τῇ φυλακῇ."},"21":{"verse":21,"text":"᾽Εγένετο δὲ ἐν τῷ βαπτισθῆναι ἅπαντα τὸν λαὸν καὶ ᾽Ιησοῦ βαπτισθέντος καὶ προσευχομένου ἀνεῳχθῆναι τὸν οὐρανὸν"},"22":{"verse":22,"text":"καὶ καταβῆναι τὸ Πνεῦμα τὸ ῞Αγιον σωματικῷ εἴδει ὡσεὶ περιστερὰν ἐπ᾽ αὐτόν, καὶ φωνὴν ἐξ οὐρανοῦ γενέσθαι λέγουσαν· σὺ εἶ ὁ υἱός μου ὁ ἀγαπητός, ἐν σοὶ εὐδόκησα."},"23":{"verse":23,"text":"Καὶ αὐτὸς ἦν ὁ ᾽Ιησοῦς ὡσεὶ ἐτῶν τριάκοντα ἀρχόμενος, ὤν, ὡς ἐνομίζετο, υἱὸς ᾽Ιωσήφ, τοῦ ῾Ηλί,"},"24":{"verse":24,"text":"τοῦ Ματθάν, τοῦ Λευΐ, τοῦ Μελχί, τοῦ ᾽Ιωαννᾶ, τοῦ ᾽Ιωσήφ,"},"25":{"verse":25,"text":"τοῦ Ματταθίου, τοῦ ᾽Αμώς, τοῦ Ναούμ, τοῦ ᾽Εσλίμ, τοῦ Ναγγαί,"},"26":{"verse":26,"text":"τοῦ Μαάθ, τοῦ Ματταθίου, τοῦ Σεμεΰ, τοῦ ᾽Ιωσήχ, τοῦ ᾽Ιωδᾶ,"},"27":{"verse":27,"text":"τοῦ ᾽Ιωαννάν, τοῦ ῾Ρησᾶ, τοῦ Ζοροβάβελ, τοῦ Σαλαθιήλ, τοῦ Νηρί,"},"28":{"verse":28,"text":"τοῦ Μελχί, τοῦ ᾽Αδδί, τοῦ Κωσάμ, τοῦ ᾽Ελμωδάμ, τοῦ ῎Ηρ,"},"29":{"verse":29,"text":"τοῦ ᾽Ιωσῆ, τοῦ ᾽Ελιέζερ, τοῦ ᾽Ιωρείμ, τοῦ Ματθάτ, τοῦ Λευΐ,"},"30":{"verse":30,"text":"τοῦ Συμεών, τοῦ ᾽Ιούδα, τοῦ ᾽Ιωσήφ, τοῦ ᾽Ιωνᾶ, τοῦ ᾽Ελιακείμ,"},"31":{"verse":31,"text":"τοῦ Μελεᾶ, τοῦ Μαϊνάν, τοῦ Ματταθᾶ, τοῦ Νάθαν, τοῦ Δαυΐδ,"},"32":{"verse":32,"text":"τοῦ ᾽Ιεσσαί, τοῦ Ὠβήδ, τοῦ Βοόζ, τοῦ Σαλμών, τοῦ Ναασσών,"},"33":{"verse":33,"text":"τοῦ ᾽Αμιναδάβ, τοῦ ᾽Αράμ, τοῦ ᾽Ιωράμ, τοῦ ᾽Εσρώμ, τοῦ Φαρές, τοῦ ᾽Ιούδα,"},"34":{"verse":34,"text":"τοῦ ᾽Ιακώβ, τοῦ ᾽Ισαάκ, τοῦ ᾽Αβραάμ, τοῦ Θάρα, τοῦ Ναχώρ,"},"35":{"verse":35,"text":"τοῦ Σερούχ, τοῦ ῾Ραγαῦ, τοῦ Φάλεκ, τοῦ ῎Εβερ, τοῦ Σαλᾶ,"},"36":{"verse":36,"text":"τοῦ Καϊνάν, τοῦ ᾽Αρφαξάδ, τοῦ Σήμ, τοῦ Νῶε, τοῦ Λάμεχ,"},"37":{"verse":37,"text":"τοῦ Μαθουσάλα, τοῦ ᾽Ενώχ, τοῦ ᾽Ιάρεδ, τοῦ Μαλελεήλ, τοῦ Καϊνάν,"},"38":{"verse":38,"text":"τοῦ ᾽Ενώς, τοῦ Σήθ, τοῦ ᾽Αδάμ, τοῦ Θεοῦ."}},"meta":{"connection":"NTPT","book_number":490,"chapter_number":3,"previous_chapter":{"connection":"NTPT","book_number":490,"chapter":2},"next_chapter":{"connection":"NTPT","book_number":490,"chapter":4}}}