{"chapter":{"1":{"verse":1,"text":"Ἀδελφοί, ἡ μὲν εὐδοκία τῆς ἐμῆς καρδίας καὶ ἡ δέησις ἡ πρὸς τὸν Θεὸν ὑπὲρ τοῦ ᾽Ισραήλ ἐστιν εἰς σωτηρίαν·"},"2":{"verse":2,"text":"μαρτυρῶ γὰρ αὐτοῖς ὅτι ζῆλον Θεοῦ ἔχουσιν, ἀλλ᾽ οὐ κατ᾽ ἐπίγνωσιν."},"3":{"verse":3,"text":"ἀγνοοῦντες γὰρ τὴν τοῦ Θεοῦ δικαιοσύνην, καὶ τὴν ἰδίαν δικαιοσύνην ζητοῦντες στῆσαι, τῇ δικαιοσύνῃ τοῦ Θεοῦ οὐχ ὑπετάγησαν."},"4":{"verse":4,"text":"τέλος γὰρ νόμου Χριστὸς εἰς δικαιοσύνην παντὶ τῷ πιστεύοντι."},"5":{"verse":5,"text":"Μωϋσῆς γὰρ γράφει τὴν δικαιοσύνην τὴν ἐκ τοῦ νόμου, ὅτι <b>ὁ ποιήσας αὐτὰ ἄνθρωπος ζήσεται ἐν αὐτοῖς· </b>"},"6":{"verse":6,"text":"ἡ δὲ ἐκ πίστεως δικαιοσύνη οὕτω λέγει· <b>μὴ εἴπῃς ἐν τῇ καρδίᾳ σου, τίς ἀναβήσεται εἰς τὸν οὐρανόν; </b>τοῦτ᾽ ἔστι Χριστὸν καταγαγεῖν·"},"7":{"verse":7,"text":"ἢ <b>τίς καταβήσεται εἰς τὴν ἄβυσσον; </b>τοῦτ᾽ ἔστι Χριστὸν ἐκ νεκρῶν ἀναγαγεῖν."},"8":{"verse":8,"text":"ἀλλὰ τί λέγει; <b>ἐγγύς σου τὸ ῥῆμά ἐστιν, ἐν τῷ στόματί σου καὶ ἐν τῇ καρδίᾳ σου· </b>τοῦτ᾽ ἔστι τὸ ῥῆμα τῆς πίστεως ὃ κηρύσσομεν."},"9":{"verse":9,"text":"ὅτι ἐὰν ὁμολογήσῃς ἐν τῷ στόματί σου Κύριον ᾽Ιησοῦν, καὶ πιστεύσῃς ἐν τῇ καρδίᾳ σου ὅτι ὁ Θεὸς αὐτὸν ἤγειρεν ἐκ νεκρῶν, σωθήσῃ·"},"10":{"verse":10,"text":"καρδίᾳ γὰρ πιστεύεται εἰς δικαιοσύνην, στόματι δὲ ὁμολογεῖται εἰς σωτηρίαν."},"11":{"verse":11,"text":"λέγει γὰρ ἡ γραφή· <b>πᾶς ὁ πιστεύων ἐπ᾽ αὐτῷ οὐ καταισχυνθήσεται. </b>"},"12":{"verse":12,"text":"οὐ γὰρ ἔστι διαστολὴ ᾽Ιουδαίου τε καὶ ῞Ελληνος· ὁ γὰρ αὐτὸς Κύριος πάντων, πλουτῶν εἰς πάντας τοὺς ἐπικαλουμένους αὐτόν·"},"13":{"verse":13,"text":"<b>πᾶς γὰρ ὃς ἂν ἐπικαλέσηται τὸ ὄνομα Κυρίου σωθήσεται. </b>"},"14":{"verse":14,"text":"πῶς οὖν ἐπικαλέσονται εἰς ὃν οὐκ ἐπίστευσαν; πῶς δὲ πιστεύσουσιν οὗ οὐκ ἤκουσαν; πῶς δὲ ἀκούσουσι χωρὶς κηρύσσοντος;"},"15":{"verse":15,"text":"πῶς δὲ κηρύξουσιν ἐὰν μὴ ἀποσταλῶσι; καθὼς γέγραπται· <b>ὡς ὡραῖοι οἱ πόδες τῶν εὐαγγελιζομένων εἰρήνην, τῶν εὐαγγελιζομένων τὰ ἀγαθά! </b>"},"16":{"verse":16,"text":"᾽Αλλ᾽ οὐ πάντες ὑπήκουσαν τῷ εὐαγγελίῳ· ῾Ησαΐας γὰρ λέγει· <b>Κύριε, τίς ἐπίστευσε τῇ ἀκοῇ ἡμῶν; </b>"},"17":{"verse":17,"text":"ἄρα ἡ πίστις ἐξ ἀκοῆς, ἡ δὲ ἀκοὴ διὰ ῥήματος Θεοῦ."},"18":{"verse":18,"text":"ἀλλὰ λέγω, μὴ οὐκ ἤκουσαν; μενοῦνγε  <b>εἰς πᾶσαν τὴν γῆν ἐξῆλθεν ὁ φθόγγος αὐτῶν, καὶ εἰς τὰ πέρατα τῆς οἰκουμένης τὰ ῥήματα αὐτῶν. </b> "},"19":{"verse":19,"text":"ἀλλὰ λέγω, μὴ οὐκ ἔγνω ᾽Ισραήλ; πρῶτος Μωϋσῆς λέγει·  <b>ἐγὼ παραζηλώσω ὑμᾶς ἐπ᾽ οὐκ ἔθνει, ἐπὶ ἔθνει ἀσυνέτῳ παροργιῶ ὑμᾶς. </b> "},"20":{"verse":20,"text":"῾Ησαΐας δὲ ἀποτολμᾷ καὶ λέγει·  <b>εὑρέθην τοῖς ἐμὲ μὴ ζητοῦσιν, ἐμφανὴς ἐγενόμην τοῖς ἐμὲ μὴ ἐπερωτῶσι. </b> "},"21":{"verse":21,"text":"πρὸς δὲ τὸν ᾽Ισραὴλ λέγει·  <b>ὅλην τὴν ἡμέραν ἐξεπέτασα τὰς χεῖράς μου πρὸς λαὸν ἀπειθοῦντα καὶ ἀντιλέγοντα. </b> "}},"meta":{"connection":"NTPT","book_number":520,"chapter_number":10,"previous_chapter":{"connection":"NTPT","book_number":520,"chapter":9},"next_chapter":{"connection":"NTPT","book_number":520,"chapter":11}}}