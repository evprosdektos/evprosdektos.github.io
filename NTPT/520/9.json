{"chapter":{"1":{"verse":1,"text":"Ἀλήθειαν λέγω ἐν Χριστῷ, οὐ ψεύδομαι, συμμαρτυρούσης μοι τῆς συνειδήσεώς μου ἐν Πνεύματι ῾Αγίῳ,"},"2":{"verse":2,"text":"ὅτι λύπη μοί ἐστι μεγάλη καὶ ἀδιάλειπτος ὀδύνη τῇ καρδίᾳ μου."},"3":{"verse":3,"text":"ηὐχόμην γὰρ αὐτὸς ἐγὼ ἀνάθεμα εἶναι ἀπὸ τοῦ Χριστοῦ ὑπὲρ τῶν ἀδελφῶν μου, τῶν συγγενῶν μου κατὰ σάρκα,"},"4":{"verse":4,"text":"οἵτινές εἰσιν ᾽Ισραηλῖται, ὧν ἡ υἱοθεσία καὶ ἡ δόξα καὶ αἱ διαθῆκαι καὶ ἡ νομοθεσία καὶ ἡ λατρεία καὶ αἱ ἐπαγγελίαι,"},"5":{"verse":5,"text":"ὧν οἱ πατέρες, καὶ ἐξ ὧν ὁ Χριστὸς τὸ κατὰ σάρκα, ὁ ὢν ἐπὶ πάντων Θεὸς εὐλογητὸς εἰς τοὺς αἰῶνας· ἀμήν."},"6":{"verse":6,"text":"Οὐχ οἷον δὲ ὅτι ἐκπέπτωκεν ὁ λόγος τοῦ Θεοῦ. οὐ γὰρ πάντες οἱ ἐξ ᾽Ισραήλ, οὗτοι ᾽Ισραήλ,"},"7":{"verse":7,"text":"οὐδ᾽ ὅτι εἰσὶ σπέρμα ᾽Αβραάμ, πάντες τέκνα, ἀλλ᾽ <b>ἐν ᾽Ισαὰκ κληθήσεταί σοι σπέρμα· </b>"},"8":{"verse":8,"text":"τοῦτ᾽ ἔστιν οὐ τὰ τέκνα τῆς σαρκὸς ταῦτα τέκνα τοῦ Θεοῦ, ἀλλὰ τὰ τέκνα τῆς ἐπαγγελίας λογίζεται εἰς σπέρμα."},"9":{"verse":9,"text":"ἐπαγγελίας γὰρ ὁ λόγος οὗτος· <b>κατὰ τὸν καιρὸν τοῦτον ἐλεύσομαι καὶ ἔσται τῇ Σάρρᾳ υἱός. </b>"},"10":{"verse":10,"text":"οὐ μόνον δέ, ἀλλὰ καὶ ῾Ρεβέκκα ἐξ ἑνὸς κοίτην ἔχουσα, ᾽Ισαὰκ τοῦ πατρὸς ἡμῶν·"},"11":{"verse":11,"text":"μήπω γὰρ γεννηθέντων μηδὲ πραξάντων τι ἀγαθὸν ἢ κακόν, ἵνα ἡ κατ᾽ ἐκλογὴν τοῦ Θεοῦ πρόθεσις μένῃ, οὐκ ἐξ ἔργων, ἀλλ᾽ ἐκ τοῦ καλοῦντος,"},"12":{"verse":12,"text":"ἐρρέθη αὐτῇ ὅτι <b>ὁ μείζων δουλεύσει τῷ ἐλάσσονι,</b>"},"13":{"verse":13,"text":"καθὼς γέγραπται· <b>τὸν ᾽Ιακὼβ ἠγάπησα, τὸν δὲ ᾽Ησαῦ ἐμίσησα.</b>"},"14":{"verse":14,"text":"Τί οὖν ἐροῦμεν; μὴ ἀδικία παρὰ τῷ Θεῷ; μὴ γένοιτο."},"15":{"verse":15,"text":"τῷ γὰρ Μωϋσῇ λέγει· <b>ἐλεήσω ὃν ἂν ἐλεῶ, καὶ οἰκτειρήσω ὃν ἂν οἰκτείρω. </b>"},"16":{"verse":16,"text":"ἄρα οὖν οὐ τοῦ θέλοντος οὐδὲ τοῦ τρέχοντος, ἀλλὰ τοῦ ἐλεοῦντος Θεοῦ."},"17":{"verse":17,"text":"λέγει γὰρ ἡ γραφὴ τῷ Φαραὼ ὅτι <b>εἰς αὐτὸ τοῦτο ἐξήγειρά σε, ὅπως ἐνδείξωμαι ἐν σοὶ τὴν δύναμίν μου, καὶ ὅπως διαγγελῇ τὸ ὄνομά μου ἐν πάσῃ τῇ γῇ. </b>"},"18":{"verse":18,"text":"ἄρα οὖν ὃν θέλει ἐλεεῖ, ὃν δὲ θέλει σκληρύνει."},"19":{"verse":19,"text":"᾽Ερεῖς οὖν μοι· τί ἔτι μέμφεται; τῷ γὰρ βουλήματι αὐτοῦ τίς ἀνθέστηκε;"},"20":{"verse":20,"text":"μενοῦνγε, ὦ ἄνθρωπε, σὺ τίς εἶ ὁ ἀνταποκρινόμενος τῷ Θεῷ; μὴ ἐρεῖ τὸ πλάσμα τῷ πλάσαντι, τί με ἐποίησας οὕτως;"},"21":{"verse":21,"text":"ἢ οὐκ ἔχει ἐξουσίαν ὁ κεραμεὺς τοῦ πηλοῦ, ἐκ τοῦ αὐτοῦ φυράματος ποιῆσαι ὃ μὲν εἰς τιμὴν σκεῦος, ὃ δὲ εἰς ἀτιμίαν;"},"22":{"verse":22,"text":"εἰ δὲ θέλων ὁ Θεὸς ἐνδείξασθαι τὴν ὀργὴν καὶ γνωρίσαι τὸ δυνατὸν αὐτοῦ ἤνεγκεν ἐν πολλῇ μακροθυμίᾳ σκεύη ὀργῆς κατηρτισμένα εἰς ἀπώλειαν;"},"23":{"verse":23,"text":"καὶ ἵνα γνωρίσῃ τὸν πλοῦτον τῆς δόξης αὐτοῦ ἐπὶ σκεύη ἐλέους, - ἃ προητοίμασεν εἰς δόξαν;"},"24":{"verse":24,"text":"οὓς καὶ ἐκάλεσεν ἡμᾶς οὐ μόνον ἐξ ᾽Ιουδαίων, ἀλλὰ καὶ ἐξ ἐθνῶν,"},"25":{"verse":25,"text":"ὡς καὶ ἐν τῷ Ὡσηὲ λέγει·  <b>καλέσω τὸν οὐ λαόν μου λαόν μου, καὶ τὴν οὐκ ἠγαπημένην ἠγαπημένην· </b> "},"26":{"verse":26,"text":" <b>καὶ ἔσται ἐν τῷ τόπῳ οὗ ἐρρέθη αὐτοῖς, οὐ λαός μου ὑμεῖς, ἐκεῖ κληθήσονται υἱοὶ Θεοῦ ζῶντος. </b> "},"27":{"verse":27,"text":"῾Ησαΐας δὲ κράζει ὑπὲρ τοῦ ᾽Ισραήλ·  <b>ἐὰν ᾖ ὁ ἀριθμὸς τῶν υἱῶν ᾽Ισραὴλ ὡς ἡ ἄμμος τῆς θαλάσσης, τὸ κατάλειμμα σωθήσεται· </b> "},"28":{"verse":28,"text":" <b>λόγον γὰρ συντελῶν καὶ συντέμνων ἐν δικαιοσύνῃ, ὅτι λόγον συντετμημένον ποιήσει Κύριος ἐπὶ τῆς γῆς. </b> "},"29":{"verse":29,"text":"καὶ καθὼς προείρηκεν ῾Ησαΐας,  <b>εἰ μὴ Κύριος Σαβαὼθ ἐγκατέλιπεν ἡμῖν σπέρμα, ὡς Σόδομα ἂν ἐγενήθημεν καὶ ὡς Γόμορρα ἂν ὡμοιώθημεν. </b> "},"30":{"verse":30,"text":"Τί οὖν ἐροῦμεν; ὅτι ἔθνη τὰ μὴ διώκοντα δικαιοσύνην κατέλαβε δικαιοσύνην, δικαιοσύνην δὲ τὴν ἐκ πίστεως,"},"31":{"verse":31,"text":"᾽Ισραὴλ δὲ διώκων νόμον δικαιοσύνης εἰς νόμον δικαιοσύνης οὐκ ἔφθασε."},"32":{"verse":32,"text":"διατί; ὅτι οὐκ ἐκ πίστεως, ἀλλ᾽ ὡς ἐξ ἔργων νόμου· προσέκοψαν γὰρ τῷ λίθῳ τοῦ προσκόμματος,"},"33":{"verse":33,"text":"καθὼς γέγραπται·  <b>ἰδοὺ τίθημι ἐν Σιὼν λίθον προσκόμματος καὶ πέτραν σκανδάλου, καὶ πᾶς ὁ πιστεύων ἐπ᾽ αὐτῷ οὐ καταισχυνθήσεται. </b> "}},"meta":{"connection":"NTPT","book_number":520,"chapter_number":9,"previous_chapter":{"connection":"NTPT","book_number":520,"chapter":8},"next_chapter":{"connection":"NTPT","book_number":520,"chapter":10}}}