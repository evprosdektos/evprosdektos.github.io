{"chapter":{"1":{"verse":1,"text":"Σκιὰν γὰρ ἔχων ὁ νόμος τῶν μελλόντων ἀγαθῶν, οὐκ αὐτὴν τὴν εἰκόνα τῶν πραγμάτων, κατ᾽ ἐνιαυτὸν ταῖς αὐταῖς θυσίαις ἃς προσφέρουσιν εἰς τὸ διηνεκές, οὐδέποτε δύναται τοὺς προσερχομένους τελειῶσαι·"},"2":{"verse":2,"text":"ἐπεὶ οὐκ ἂν ἐπαύσαντο προσφερόμεναι, διὰ τὸ μηδεμίαν ἔχειν ἔτι συνείδησιν ἁμαρτιῶν τοὺς λατρεύοντας, ἅπαξ κεκαθαρμένους;"},"3":{"verse":3,"text":"ἀλλ᾽ ἐν αὐταῖς ἀνάμνησις ἁμαρτιῶν κατ᾽ ἐνιαυτόν·"},"4":{"verse":4,"text":"ἀδύνατον γὰρ αἷμα ταύρων καὶ τράγων ἀφαιρεῖν ἁμαρτίας."},"5":{"verse":5,"text":"Διὸ εἰσερχόμενος εἰς τὸν κόσμον λέγει·  <b>θυσίαν καὶ προσφορὰν οὐκ ἠθέλησας, σῶμα δὲ κατηρτίσω μοι· </b> "},"6":{"verse":6,"text":" <b>ὁλοκαυτώματα καὶ περὶ ἁμαρτίας οὐκ εὐδόκησας·</b> "},"7":{"verse":7,"text":" <b>τότε εἶπον· ἰδοὺ ἥκω, ἐν κεφαλίδι βιβλίου γέγραπται περὶ ἐμοῦ, τοῦ ποιῆσαι, ὁ Θεός, τὸ θέλημά σου. </b> "},"8":{"verse":8,"text":"ἀνώτερον λέγων ὅτι <b>θυσίαν καὶ προσφορὰν καὶ ὁλοκαυτώματα καὶ περὶ ἁμαρτίας οὐκ ἠθέλησας οὐδὲ εὐδόκησας, </b>αἵτινες κατὰ τὸν νόμον προσφέρονται,"},"9":{"verse":9,"text":"τότε εἴρηκεν· <b>ἰδοὺ ἥκω τοῦ ποιῆσαι, ὁ Θεός, τὸ θέλημά σου. </b>ἀναιρεῖ τὸ πρῶτον ἵνα τὸ δεύτερον στήσῃ."},"10":{"verse":10,"text":"ἐν ᾧ θελήματι ἡγιασμένοι ἐσμὲν διὰ τῆς προσφορᾶς τοῦ σώματος τοῦ ᾽Ιησοῦ Χριστοῦ ἐφάπαξ."},"11":{"verse":11,"text":"Καὶ πᾶς μὲν ἱερεὺς ἕστηκε καθ᾽ ἡμέραν λειτουργῶν καὶ τὰς αὐτὰς πολλάκις προσφέρων θυσίας, αἵτινες οὐδέποτε δύνανται περιελεῖν ἁμαρτίας·"},"12":{"verse":12,"text":"αὐτὸς δὲ μίαν ὑπὲρ ἁμαρτιῶν προσενέγκας θυσίαν εἰς τὸ διηνεκὲς <b>ἐκάθισεν ἐν δεξιᾷ τοῦ Θεοῦ, </b>"},"13":{"verse":13,"text":"τὸ λοιπὸν ἐκδεχόμενος <b>ἕως τεθῶσιν οἱ ἐχθροὶ αὐτοῦ ὑποπόδιον τῶν ποδῶν </b>αὐτοῦ."},"14":{"verse":14,"text":"μιᾷ γὰρ προσφορᾷ τετελείωκεν εἰς τὸ διηνεκὲς τοὺς ἁγιαζομένους."},"15":{"verse":15,"text":"Μαρτυρεῖ δὲ ἡμῖν καὶ τὸ Πνεῦμα τὸ ῞Αγιον· μετὰ γὰρ τὸ προειρηκέναι,"},"16":{"verse":16,"text":" <b>αὕτη ἡ διαθήκη ἣν διαθήσομαι </b>πρὸς αὐτοὺς  <b>μετὰ τὰς ἡμέρας ἐκείνας, λέγει Κύριος· διδοὺς νόμους μου ἐπὶ καρδίας αὐτῶν, καὶ ἐπὶ τῶν διανοιῶν αὐτῶν ἐπιγράψω αὐτούς, </b> "},"17":{"verse":17,"text":" <b>καὶ τῶν ἁμαρτιῶν αὐτῶν καὶ τῶν ἀνομιῶν αὐτῶν οὐ μὴ μνησθῶ ἔτι. </b> "},"18":{"verse":18,"text":"ὅπου δὲ ἄφεσις τούτων, οὐκέτι προσφορὰ περὶ ἁμαρτίας."},"19":{"verse":19,"text":"῎Εχοντες οὖν, ἀδελφοί, παρρησίαν εἰς τὴν εἴσοδον τῶν ῾Αγίων ἐν τῷ αἵματι τοῦ ᾽Ιησοῦ,"},"20":{"verse":20,"text":"ἣν ἐνεκαίνισεν ἡμῖν ὁδὸν πρόσφατον καὶ ζῶσαν διὰ τοῦ καταπετάσματος, τοῦτ᾽ ἔστι τῆς σαρκὸς αὐτοῦ,"},"21":{"verse":21,"text":"καὶ ἱερέα μέγαν ἐπὶ τὸν οἶκον τοῦ Θεοῦ,"},"22":{"verse":22,"text":"προσερχώμεθα μετὰ ἀληθινῆς καρδίας ἐν πληροφορίᾳ πίστεως ἐρραντισμένοι τὰς καρδίας ἀπὸ συνειδήσεως πονηρᾶς,"},"23":{"verse":23,"text":"καὶ λελουμένοι τὸ σῶμα ὕδατι καθαρῷ κατέχωμεν τὴν ὁμολογίαν τῆς ἐλπίδος ἀκλινῆ· πιστὸς γὰρ ὁ ἐπαγγειλάμενος·"},"24":{"verse":24,"text":"καὶ κατανοῶμεν ἀλλήλους εἰς παροξυσμὸν ἀγάπης καὶ καλῶν ἔργων,"},"25":{"verse":25,"text":"μὴ ἐγκαταλείποντες τὴν ἐπισυναγωγὴν ἑαυτῶν, καθὼς ἔθος τισίν, ἀλλὰ παρακαλοῦντες, καὶ τοσούτῳ μᾶλλον, ὅσῳ βλέπετε ἐγγίζουσαν τὴν ἡμέραν."},"26":{"verse":26,"text":"῾Εκουσίως γὰρ ἁμαρτανόντων ἡμῶν μετὰ τὸ λαβεῖν τὴν ἐπίγνωσιν τῆς ἀληθείας, οὐκέτι περὶ ἁμαρτιῶν ἀπολείπεται θυσία,"},"27":{"verse":27,"text":"φοβερὰ δέ τις ἐκδοχὴ κρίσεως καὶ πυρὸς ζῆλος ἐσθίειν μέλλοντος τοὺς ὑπεναντίους."},"28":{"verse":28,"text":"ἀθετήσας τις νόμον Μωϋσέως χωρὶς οἰκτιρμῶν <b>ἐπὶ δυσὶν ἢ τρισὶ μάρτυσιν ἀποθνήσκει· </b>"},"29":{"verse":29,"text":"πόσῳ δοκεῖτε χείρονος ἀξιωθήσεται τιμωρίας ὁ τὸν υἱὸν τοῦ Θεοῦ καταπατήσας καὶ τὸ αἷμα τῆς διαθήκης κοινὸν ἡγησάμενος, ἐν ᾧ ἡγιάσθη, καὶ τὸ Πνεῦμα τῆς χάριτος ἐνυβρίσας;"},"30":{"verse":30,"text":"οἴδαμεν γὰρ τὸν εἰπόντα· <b>ἐμοὶ ἐκδίκησις, ἐγὼ ἀνταποδώσω, λέγει Κύριος· </b>καὶ πάλιν· <b>Κύριος κρινεῖ τὸν λαὸν αὐτοῦ. </b>"},"31":{"verse":31,"text":"φοβερὸν τὸ ἐμπεσεῖν εἰς χεῖρας Θεοῦ ζῶντος."},"32":{"verse":32,"text":"᾽Αναμιμνήσκεσθε δὲ τὰς πρότερον ἡμέρας, ἐν αἷς φωτισθέντες πολλὴν ἄθλησιν ὑπεμείνατε παθημάτων,"},"33":{"verse":33,"text":"τοῦτο μὲν ὀνειδισμοῖς τε καὶ θλίψεσι θεατριζόμενοι, τοῦτο δὲ κοινωνοὶ τῶν οὕτως ἀναστρεφομένων γενηθέντες."},"34":{"verse":34,"text":"καὶ γὰρ τοῖς δεσμοῖς μου συνεπαθήσατε καὶ τὴν ἁρπαγὴν τῶν ὑπαρχόντων ὑμῶν μετὰ χαρᾶς προσεδέξασθε, γινώσκοντες ἔχειν ἐν ἑαυτοῖς κρείττονα ὕπαρξιν ἐν οὐρανοῖς καὶ μένουσαν."},"35":{"verse":35,"text":"Μὴ ἀποβάλητε οὖν τὴν παρρησίαν ὑμῶν, ἥτις ἔχει μισθαποδοσίαν μεγάλην."},"36":{"verse":36,"text":"ὑπομονῆς γὰρ ἔχετε χρείαν, ἵνα τὸ θέλημα τοῦ Θεοῦ ποιήσαντες κομίσησθε τὴν ἐπαγγελίαν."},"37":{"verse":37,"text":" <b>ἔτι γὰρ μικρὸν ὅσον ὅσον, ὁ ἐρχόμενος ἥξει καὶ οὐ χρονιεῖ. </b> "},"38":{"verse":38,"text":" <b>ὁ δὲ δίκαιος ἐκ πίστεως ζήσεται·</b> καὶ <b>ἐὰν ὑποστείληται, οὐκ εὐδοκεῖ ἡ ψυχή μου ἐν αὐτῷ.</b> "},"39":{"verse":39,"text":"ἡμεῖς δὲ οὐκ ἐσμὲν ὑποστολῆς εἰς ἀπώλειαν, ἀλλὰ πίστεως εἰς περιποίησιν ψυχῆς."}},"meta":{"connection":"NTPT","book_number":650,"chapter_number":10,"previous_chapter":{"connection":"NTPT","book_number":650,"chapter":9},"next_chapter":{"connection":"NTPT","book_number":650,"chapter":11}}}