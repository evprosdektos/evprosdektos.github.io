{"chapter":{"1":{"verse":1,"text":"Διὰ τοῦτο δεῖ περισσοτέρως ἡμᾶς προσέχειν τοῖς ἀκουσθεῖσι, μή ποτε παραρρυῶμεν."},"2":{"verse":2,"text":"εἰ γὰρ ὁ δι᾽ ἀγγέλων λαληθεὶς λόγος ἐγένετο βέβαιος, καὶ πᾶσα παράβασις καὶ παρακοὴ ἔλαβεν ἔνδικον μισθαποδοσίαν,"},"3":{"verse":3,"text":"πῶς ἡμεῖς ἐκφευξόμεθα τηλικαύτης ἀμελήσαντες σωτηρίας; ἥτις ἀρχὴν λαβοῦσα λαλεῖσθαι διὰ τοῦ Κυρίου, ὑπὸ τῶν ἀκουσάντων εἰς ἡμᾶς ἐβεβαιώθη,"},"4":{"verse":4,"text":"συνεπιμαρτυροῦντος τοῦ Θεοῦ σημείοις τε καὶ τέρασι καὶ ποικίλαις δυνάμεσι καὶ Πνεύματος ῾Αγίου μερισμοῖς κατὰ τὴν αὐτοῦ θέλησιν."},"5":{"verse":5,"text":"Οὐ γὰρ ἀγγέλοις ὑπέταξε τὴν οἰκουμένην τὴν μέλλουσαν, περὶ ἧς λαλοῦμεν,"},"6":{"verse":6,"text":"διεμαρτύρατο δέ πού τις λέγων·  <b>τί ἐστιν ἄνθρωπος ὅτι μιμνήσκῃ αὐτοῦ, ἢ υἱὸς ἀνθρώπου ὅτι ἐπισκέπτῃ αὐτόν; </b> "},"7":{"verse":7,"text":" <b>ἠλάττωσας αὐτὸν βραχύ τι παρ᾽ ἀγγέλους, δόξῃ καὶ τιμῇ ἐστεφάνωσας αὐτόν, </b> "},"8":{"verse":8,"text":" <b>πάντα ὑπέταξας ὑποκάτω τῶν ποδῶν αὐτοῦ·</b>  ἐν γὰρ τῷ <b>ὑποτάξαι </b>αὐτῷ τὰ <b>πάντα </b>οὐδὲν ἀφῆκεν αὐτῷ ἀνυπότακτον. νῦν δὲ οὔπω ὁρῶμεν αὐτῷ τὰ <b>πάντα ὑποτεταγμένα· </b>"},"9":{"verse":9,"text":"τὸν δὲ <b>βραχύ τι παρ᾽ ἀγγέλους ἠλαττωμένον </b>βλέπομεν ᾽Ιησοῦν διὰ τὸ πάθημα τοῦ θανάτου <b>δόξῃ καὶ τιμῇ ἐστεφανωμένον, </b>ὅπως χάριτι Θεοῦ ὑπὲρ παντὸς γεύσηται θανάτου."},"10":{"verse":10,"text":"ἔπρεπε γὰρ αὐτῷ, δι᾽ ὃν τὰ πάντα καὶ δι᾽ οὗ τὰ πάντα, πολλοὺς υἱοὺς εἰς δόξαν ἀγαγόντα, τὸν ἀρχηγὸν τῆς σωτηρίας αὐτῶν διὰ παθημάτων τελειῶσαι."},"11":{"verse":11,"text":"ὅ τε γὰρ ἁγιάζων καὶ οἱ ἁγιαζόμενοι ἐξ ἑνὸς πάντες· δι᾽ ἣν αἰτίαν οὐκ ἐπαισχύνεται ἀδελφοὺς αὐτοὺς καλεῖν,"},"12":{"verse":12,"text":"λέγων·  <b>ἀπαγγελῶ τὸ ὄνομά σου τοῖς ἀδελφοῖς μου, ἐν μέσῳ ἐκκλησίας ὑμνήσω σε· </b> "},"13":{"verse":13,"text":"καὶ πάλιν·  <b>ἐγὼ ἔσομαι πεποιθὼς ἐπ᾽ αὐτῷ· </b>  καὶ πάλιν·  <b>ἰδοὺ ἐγὼ καὶ τὰ παιδία ἅ μοι ἔδωκεν ὁ Θεός. </b> "},"14":{"verse":14,"text":"ἐπεὶ οὖν <b>τὰ παιδία </b>κεκοινώνηκε σαρκὸς καὶ αἵματος, καὶ αὐτὸς παραπλησίως μετέσχε τῶν αὐτῶν, ἵνα διὰ τοῦ θανάτου καταργήσῃ τὸν τὸ κράτος ἔχοντα τοῦ θανάτου, τοῦτ᾽ ἔστι τὸν διάβολον,"},"15":{"verse":15,"text":"καὶ ἀπαλλάξῃ τούτους, ὅσοι φόβῳ θανάτου διὰ παντὸς τοῦ ζῆν ἔνοχοι ἦσαν δουλείας."},"16":{"verse":16,"text":"οὐ γὰρ δήπου ἀγγέλων ἐπιλαμβάνεται, ἀλλὰ <b>σπέρματος ᾽Αβραὰμ </b>ἐπιλαμβάνεται."},"17":{"verse":17,"text":"ὅθεν ὤφειλε κατὰ πάντα τοῖς ἀδελφοῖς ὁμοιωθῆναι, ἵνα ἐλεήμων γένηται καὶ πιστὸς ἀρχιερεὺς τὰ πρὸς τὸν Θεόν, εἰς τὸ ἱλάσκεσθαι τὰς ἁμαρτίας τοῦ λαοῦ."},"18":{"verse":18,"text":"ἐν ᾧ γὰρ πέπονθεν αὐτὸς πειρασθείς, δύναται τοῖς πειραζομένοις βοηθῆσαι."}},"meta":{"connection":"NTPT","book_number":650,"chapter_number":2,"previous_chapter":{"connection":"NTPT","book_number":650,"chapter":1},"next_chapter":{"connection":"NTPT","book_number":650,"chapter":3}}}