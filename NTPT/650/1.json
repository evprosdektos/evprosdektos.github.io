{"chapter":{"1":{"verse":1,"text":"Πολυμερῶς καὶ πολυτρόπως πάλαι ὁ Θεὸς λαλήσας τοῖς πατράσιν ἐν τοῖς προφήταις, ἐπ᾽ ἐσχάτου τῶν ἡμερῶν τούτων ἐλάλησεν ἡμῖν ἐν υἱῷ,"},"2":{"verse":2,"text":"ὃν ἔθηκε κληρονόμον πάντων, δι᾽ οὗ καὶ τοὺς αἰῶνας ἐποίησεν·"},"3":{"verse":3,"text":"ὃς ὢν ἀπαύγασμα τῆς δόξης καὶ χαρακτὴρ τῆς ὑποστάσεως αὐτοῦ, φέρων τε τὰ πάντα τῷ ῥήματι τῆς δυνάμεως αὐτοῦ, δι᾽ ἑαυτοῦ καθαρισμὸν ποιησάμενος τῶν ἁμαρτιῶν ἡμῶν ἐκάθισεν ἐν δεξιᾷ τῆς μεγαλωσύνης ἐν ὑψηλοῖς,"},"4":{"verse":4,"text":"τοσούτῳ κρείττων γενόμενος τῶν ἀγγέλων, ὅσῳ διαφορώτερον παρ᾽ αὐτοὺς κεκληρονόμηκεν ὄνομα."},"5":{"verse":5,"text":"τίνι γὰρ εἶπέ ποτε τῶν ἀγγέλων·  <b>υἱός μου εἶ σύ, ἐγὼ σήμερον γεγέννηκά σε; </b>  καὶ πάλιν·  <b>ἐγὼ ἔσομαι αὐτῷ εἰς πατέρα, καὶ αὐτὸς ἔσται μοι εἰς υἱόν; </b> "},"6":{"verse":6,"text":"ὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην, λέγει·  <b>καὶ προσκυνησάτωσαν αὐτῷ πάντες ἄγγελοι Θεοῦ. </b> "},"7":{"verse":7,"text":"καὶ πρὸς μὲν τοὺς ἀγγέλους λέγει·  <b>ὁ ποιῶν τοὺς ἀγγέλους αὐτοῦ πνεύματα, καὶ τοὺς λειτουργοὺς αὐτοῦ πυρὸς φλόγα· </b> "},"8":{"verse":8,"text":"πρὸς δὲ τὸν υἱόν·  <b>ὁ θρόνος σου, ὁ Θεός, εἰς τὸν αἰῶνα τοῦ αἰῶνος· ῥάβδος εὐθύτητος ἡ ῥάβδος τῆς βασιλείας σου. </b> "},"9":{"verse":9,"text":" <b>ἠγάπησας δικαιοσύνην καὶ ἐμίσησας ἀνομίαν· διὰ τοῦτο ἔχρισέ σε, ὁ Θεός, ὁ Θεός σου ἔλαιον ἀγαλλιάσεως παρὰ τοὺς μετόχους σου· </b> "},"10":{"verse":10,"text":"καί·  <b>σὺ κατ᾽ ἀρχάς, Κύριε, τὴν γῆν ἐθεμελίωσας, καὶ ἔργα τῶν χειρῶν σού εἰσιν οἱ οὐρανοί· </b> "},"11":{"verse":11,"text":" <b>αὐτοὶ ἀπολοῦνται, σὺ δὲ διαμένεις· καὶ πάντες ὡς ἱμάτιον παλαιωθήσονται, </b> "},"12":{"verse":12,"text":" <b>καὶ ὡσεὶ περιβόλαιον ἑλίξεις αὐτούς, καὶ ἀλλαγήσονται· σὺ δὲ ὁ αὐτὸς εἶ, καὶ τὰ ἔτη σου οὐκ ἐκλείψουσι. </b> "},"13":{"verse":13,"text":"πρὸς τίνα δὲ τῶν ἀγγέλων εἴρηκέ ποτε·  <b>κάθου ἐκ δεξιῶν μου ἕως ἂν θῶ τοὺς ἐχθρούς σου ὑποπόδιον τῶν ποδῶν σου; </b> "},"14":{"verse":14,"text":"οὐχὶ πάντες εἰσὶ λειτουργικὰ πνεύματα εἰς διακονίαν ἀποστελλόμενα διὰ τοὺς μέλλοντας κληρονομεῖν σωτηρίαν;"}},"meta":{"connection":"NTPT","book_number":650,"chapter_number":1,"previous_chapter":{"connection":"NTPT","book_number":640,"chapter":1},"next_chapter":{"connection":"NTPT","book_number":650,"chapter":2}}}