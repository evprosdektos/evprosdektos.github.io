{"chapter":{"1":{"verse":1,"text":"Ὅθεν, ἀδελφοὶ ἅγιοι, κλήσεως ἐπουρανίου μέτοχοι, κατανοήσατε τὸν ἀπόστολον καὶ ἀρχιερέα τῆς ὁμολογίας ἡμῶν ᾽Ιησοῦν Χριστόν,"},"2":{"verse":2,"text":"<b>πιστὸν </b>ὄντα τῷ ποιήσαντι αὐτόν, ὡς <b>καὶ Μωϋσῆς ἐν ὅλῳ τῷ οἴκῳ αὐτοῦ. </b>"},"3":{"verse":3,"text":"πλείονος γὰρ δόξης οὗτος παρὰ Μωϋσῆν ἠξίωται, καθ᾽ ὅσον πλείονα τιμὴν ἔχει τοῦ οἴκου ὁ κατασκευάσας αὐτόν."},"4":{"verse":4,"text":"πᾶς γὰρ οἶκος κατασκευάζεται ὑπό τινος, ὁ δὲ τὰ πάντα κατασκευάσας Θεός."},"5":{"verse":5,"text":"καὶ <b>Μωϋσῆς </b>μὲν <b>πιστὸς ἐν ὅλῳ τῷ οἴκῳ αὐτοῦ </b>ὡς <b>θεράπων, </b>εἰς μαρτύριον τῶν λαληθησομένων,"},"6":{"verse":6,"text":"Χριστὸς δὲ ὡς υἱὸς ἐπὶ <b>τὸν οἶκον αὐτοῦ, </b>οὗ οἶκός ἐσμεν ἡμεῖς, ἐάνπερ τὴν παρρησίαν καὶ τὸ καύχημα τῆς ἐλπίδος μέχρι τέλους βεβαίαν κατάσχωμεν."},"7":{"verse":7,"text":"Διό, καθὼς λέγει τὸ Πνεῦμα τὸ ῞Αγιον·  <b>σήμερον ἐὰν τῆς φωνῆς αὐτοῦ ἀκούσητε, </b> "},"8":{"verse":8,"text":" <b>μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ, κατὰ τὴν ἡμέραν τοῦ πειρασμοῦ ἐν τῇ ἐρήμῳ, </b> "},"9":{"verse":9,"text":" <b>οὗ ἐπείρασάν με οἱ πατέρες ὑμῶν, ἐδοκίμασάν με, καὶ εἶδον τὰ ἔργα μου τεσσαράκοντα ἔτη· </b> "},"10":{"verse":10,"text":" <b>διὸ προσώχθισα τῇ γενεᾷ ἐκείνῃ καὶ εἶπον· ἀεὶ πλανῶνται τῇ καρδίᾳ, αὐτοὶ δὲ οὐκ ἔγνωσαν τὰς ὁδούς μου· </b> "},"11":{"verse":11,"text":" <b>ὡς ὤμοσα ἐν τῇ ὀργῇ μου, εἰ εἰσελεύσονται εἰς τὴν κατάπαυσίν μου· </b> "},"12":{"verse":12,"text":"βλέπετε, ἀδελφοί, μή ποτε ἔσται ἔν τινι ὑμῶν καρδία πονηρὰ ἀπιστίας ἐν τῷ ἀποστῆναι ἀπὸ Θεοῦ ζῶντος,"},"13":{"verse":13,"text":"ἀλλὰ παρακαλεῖτε ἑαυτοὺς καθ᾽ ἑκάστην ἡμέραν ἄχρις οὗ τὸ <b>σήμερον </b>καλεῖται, ἵνα μὴ <b>σκληρυνθῇ </b>ἐξ ὑμῶν τις ἀπάτῃ τῆς ἁμαρτίας·"},"14":{"verse":14,"text":"μέτοχοι γὰρ γεγόναμεν τοῦ Χριστοῦ, ἐάνπερ τὴν ἀρχὴν τῆς ὑποστάσεως μέχρι τέλους βεβαίαν κατάσχωμεν,"},"15":{"verse":15,"text":"ἐν τῷ λέγεσθαι·  <b>σήμερον ἐὰν τῆς φωνῆς αὐτοῦ ἀκούσητε, μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ. </b> "},"16":{"verse":16,"text":"τίνες γὰρ ἀκούσαντες παρεπίκραναν; ἀλλ᾽ οὐ πάντες οἱ ἐξελθόντες ἐξ Αἰγύπτου διὰ Μωϋσέως;"},"17":{"verse":17,"text":"τίσι δὲ προσώχθισε τεσσαράκοντα ἔτη; οὐχὶ τοῖς ἁμαρτήσασιν, ὧν <b>τὰ κῶλα ἔπεσεν ἐν τῇ ἐρήμῳ;</b>"},"18":{"verse":18,"text":"τίσι δὲ <b>ὤμοσε μὴ εἰσελεύσεσθαι εἰς τὴν κατάπαυσιν αὐτοῦ </b>εἰ μὴ τοῖς ἀπειθήσασι;"},"19":{"verse":19,"text":"καὶ βλέπομεν ὅτι οὐκ ἠδυνήθησαν εἰσελθεῖν δι᾽ ἀπιστίαν."}},"meta":{"connection":"NTPT","book_number":650,"chapter_number":3,"previous_chapter":{"connection":"NTPT","book_number":650,"chapter":2},"next_chapter":{"connection":"NTPT","book_number":650,"chapter":4}}}