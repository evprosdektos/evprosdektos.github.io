{"chapter":{"1":{"verse":1,"text":"Τοιγαροῦν καὶ ἡμεῖς, τοσοῦτον ἔχοντες περικείμενον ἡμῖν νέφος μαρτύρων, ὄγκον ἀποθέμενοι πάντα καὶ τὴν εὐπερίστατον ἁμαρτίαν, δι᾽ ὑπομονῆς τρέχωμεν τὸν προκείμενον ἡμῖν ἀγῶνα,"},"2":{"verse":2,"text":"ἀφορῶντες εἰς τὸν τῆς πίστεως ἀρχηγὸν καὶ τελειωτὴν ᾽Ιησοῦν, ὃς ἀντὶ τῆς προκειμένης αὐτῷ χαρᾶς ὑπέμεινε σταυρόν, αἰσχύνης καταφρονήσας, ἐν δεξιᾷ τε τοῦ θρόνου τοῦ Θεοῦ κεκάθικεν."},"3":{"verse":3,"text":"ἀναλογίσασθε γὰρ τὸν τοιαύτην ὑπομεμενηκότα ὑπὸ τῶν ἁμαρτωλῶν εἰς αὐτὸν ἀντιλογίαν, ἵνα μὴ κάμητε ταῖς ψυχαῖς ὑμῶν ἐκλυόμενοι."},"4":{"verse":4,"text":"Οὔπω μέχρις αἵματος ἀντικατέστητε πρὸς τὴν ἁμαρτίαν ἀνταγωνιζόμενοι,"},"5":{"verse":5,"text":"καὶ ἐκλέλησθε τῆς παρακλήσεως, ἥτις ὑμῖν ὡς υἱοῖς διαλέγεται·  <b>υἱέ μου, μὴ ὀλιγώρει παιδείας Κυρίου, μηδὲ ἐκλύου ὑπ᾽ αὐτοῦ ἐλεγχόμενος. </b> "},"6":{"verse":6,"text":" <b>ὃν γὰρ ἀγαπᾷ Κύριος παιδεύει, μαστιγοῖ δὲ πάντα υἱὸν ὃν παραδέχεται. </b> "},"7":{"verse":7,"text":"εἰ <b>παιδείαν </b>ὑπομένετε, ὡς <b>υἱοῖς </b>ὑμῖν προσφέρεται ὁ Θεός· τίς γάρ ἐστιν υἱὸς ὃν οὐ <b>παιδεύει </b>πατήρ;"},"8":{"verse":8,"text":"εἰ δὲ χωρίς ἐστε παιδείας, ἧς μέτοχοι γεγόνασι πάντες, ἄρα νόθοι ἐστὲ καὶ οὐχ <b>υἱοί. </b>"},"9":{"verse":9,"text":"εἶτα τοὺς μὲν τῆς σαρκὸς ἡμῶν πατέρας εἴχομεν παιδευτὰς καὶ ἐνετρεπόμεθα· οὐ πολλῷ μᾶλλον ὑποταγησόμεθα τῷ πατρὶ τῶν πνευμάτων καὶ ζήσομεν;"},"10":{"verse":10,"text":"οἱ μὲν γὰρ πρὸς ὀλίγας ἡμέρας κατὰ τὸ δοκοῦν αὐτοῖς ἐπαίδευον, ὁ δὲ ἐπὶ τὸ συμφέρον, εἰς τὸ μεταλαβεῖν τῆς ἁγιότητος αὐτοῦ."},"11":{"verse":11,"text":"πᾶσα δὲ παιδεία πρὸς μὲν τὸ παρὸν οὐ δοκεῖ χαρᾶς εἶναι, ἀλλὰ λύπης, ὕστερον δὲ καρπὸν εἰρηνικὸν τοῖς δι᾽ αὐτῆς γεγυμνασμένοις ἀποδίδωσι δικαιοσύνης."},"12":{"verse":12,"text":"Διὸ <b>τὰς παρειμένας χεῖρας καὶ τὰ παραλελυμένα γόνατα ἀνορθώσατε, </b>"},"13":{"verse":13,"text":"καὶ <b>τροχιὰς ὀρθὰς ποιήσατε τοῖς ποσὶν </b>ὑμῶν, ἵνα μὴ τὸ χωλὸν ἐκτραπῇ, ἰαθῇ δὲ μᾶλλον."},"14":{"verse":14,"text":"Εἰρήνην διώκετε μετὰ πάντων, καὶ τὸν ἁγιασμόν, οὗ χωρὶς οὐδεὶς ὄψεται τὸν Κύριον,"},"15":{"verse":15,"text":"ἐπισκοποῦντες μή τις ὑστερῶν ἀπὸ τῆς χάριτος τοῦ Θεοῦ, <b>μή τις ῥίζα πικρίας ἄνω φύουσα ἐνοχλῇ </b>καὶ διὰ ταύτης μιανθῶσι πολλοί,"},"16":{"verse":16,"text":"μή τις πόρνος ἢ βέβηλος ὡς ᾽Ησαῦ, ὃς ἀντὶ βρώσεως μιᾶς <b>ἀπέδοτο τὰ πρωτοτόκια </b>αὐτοῦ."},"17":{"verse":17,"text":"ἴστε γὰρ ὅτι καὶ μετέπειτα, θέλων κληρονομῆσαι τὴν εὐλογίαν, ἀπεδοκιμάσθη· μετανοίας γὰρ τόπον οὐχ εὗρε, καίπερ μετὰ δακρύων ἐκζητήσας αὐτήν."},"18":{"verse":18,"text":"Οὐ γὰρ προσεληλύθατε ψηλαφωμένῳ ὄρει καὶ <b>κεκαυμένῳ πυρὶ </b>καὶ <b>γνόφῳ </b>καὶ <b>σκότῳ </b>καὶ <b>θυέλλῃ </b>"},"19":{"verse":19,"text":"καὶ <b>σάλπιγγος ἤχῳ </b>καὶ <b>φωνῇ ῥημάτων, </b>ἧς οἱ ἀκούσαντες παρῃτήσαντο μὴ προστεθῆναι αὐτοῖς λόγον·"},"20":{"verse":20,"text":"οὐκ ἔφερον γὰρ τὸ διαστελλόμενον· <b>κἂν θηρίον θίγῃ τοῦ ὄρους, λιθοβοληθήσεται· </b>"},"21":{"verse":21,"text":"καί· οὕτω φοβερὸν ἦν τὸ φανταζόμενον! Μωϋσῆς εἶπεν· <b>ἔκφοβός εἰμι </b>καὶ ἔντρομος·"},"22":{"verse":22,"text":"ἀλλὰ προσεληλύθατε Σιὼν ὄρει καὶ πόλει Θεοῦ ζῶντος, ῾Ιερουσαλὴμ ἐπουρανίῳ, καὶ μυριάσιν ἀγγέλων,"},"23":{"verse":23,"text":"πανηγύρει καὶ ἐκκλησίᾳ πρωτοτόκων ἐν οὐρανοῖς ἀπογεγραμμένων, καὶ κριτῇ Θεῷ πάντων, καὶ πνεύμασι δικαίων τετελειωμένων,"},"24":{"verse":24,"text":"καὶ διαθήκης νέας μεσίτῃ ᾽Ιησοῦ, καὶ αἵματι ῥαντισμοῦ κρεῖττον λαλοῦντι παρὰ τὸν ῎Αβελ."},"25":{"verse":25,"text":"Βλέπετε μὴ παραιτήσησθε τὸν λαλοῦντα. εἰ γὰρ ἐκεῖνοι οὐκ ἔφυγον τὸν ἐπὶ τῆς γῆς παραιτησάμενοι χρηματίζοντα, πολλῷ μᾶλλον ἡμεῖς οἱ τὸν ἀπ᾽ οὐρανῶν ἀποστρεφόμενοι·"},"26":{"verse":26,"text":"οὗ ἡ φωνὴ τὴν γῆν ἐσάλευσε τότε, νῦν δὲ ἐπήγγελται λέγων· <b>ἔτι ἅπαξ ἐγὼ σείω οὐ μόνον τὴν γῆν, ἀλλὰ καὶ τὸν οὐρανόν. </b>"},"27":{"verse":27,"text":"τὸ δὲ <b>ἔτι ἅπαξ </b>δηλοῖ τῶν σαλευομένων τὴν μετάθεσιν ὡς πεποιημένων, ἵνα μείνῃ τὰ μὴ σαλευόμενα."},"28":{"verse":28,"text":"Διὸ βασιλείαν ἀσάλευτον παραλαμβάνοντες ἔχωμεν χάριν, δι᾽ ἧς λατρεύωμεν εὐαρέστως τῷ Θεῷ μετὰ αἰδοῦς καὶ εὐλαβείας·"},"29":{"verse":29,"text":"καὶ γὰρ <b>ὁ Θεὸς ἡμῶν πῦρ καταναλίσκον.</b>"}},"meta":{"connection":"NTPT","book_number":650,"chapter_number":12,"previous_chapter":{"connection":"NTPT","book_number":650,"chapter":11},"next_chapter":{"connection":"NTPT","book_number":650,"chapter":13}}}