{"chapter":{"1":{"verse":1,"text":"Φοβηθῶμεν οὖν μή ποτε, καταλειπομένης ἐπαγγελίας εἰσελθεῖν εἰς τὴν κατάπαυσιν αὐτοῦ, δοκῇ τις ἐξ ὑμῶν ὑστερηκέναι."},"2":{"verse":2,"text":"καὶ γάρ ἐσμεν εὐηγγελισμένοι, καθάπερ κἀκεῖνοι· ἀλλ᾽ οὐκ ὠφέλησεν ὁ λόγος τῆς ἀκοῆς ἐκείνους μὴ συγκεκραμένους τῇ πίστει τοῖς ἀκούσασιν."},"3":{"verse":3,"text":"εἰσερχόμεθα γὰρ εἰς τὴν κατάπαυσιν οἱ πιστεύσαντες, καθὼς εἴρηκεν·  <b>ὡς ὤμοσα ἐν τῇ ὀργῇ μου, εἰ εἰσελεύσονται εἰς τὴν κατάπαυσίν μου· </b>  καίτοι τῶν ἔργων ἀπὸ καταβολῆς κόσμου γενηθέντων."},"4":{"verse":4,"text":"εἴρηκε γάρ που περὶ τῆς ἑβδόμης οὕτω· <b>καὶ κατέπαυσεν ὁ Θεὸς ἐν τῇ ἡμέρᾳ τῇ ἑβδόμῃ ἀπὸ πάντων τῶν ἔργων αὐτοῦ· </b>"},"5":{"verse":5,"text":"καὶ ἐν τούτῳ πάλιν· <b>εἰ εἰσελεύσονται εἰς τὴν κατάπαυσίν μου. </b>"},"6":{"verse":6,"text":"ἐπεὶ οὖν ἀπολείπεταί τινας εἰσελθεῖν εἰς αὐτήν, καὶ οἱ πρότερον εὐαγγελισθέντες οὐκ εἰσῆλθον δι᾽ ἀπείθειαν,"},"7":{"verse":7,"text":"πάλιν τινὰ ὁρίζει ἡμέραν, <b>σήμερον, </b>ἐν Δαυῒδ λέγων, μετὰ τοσοῦτον χρόνον, καθὼς εἴρηται·  <b>σήμερον ἐὰν τῆς φωνῆς αὐτοῦ ἀκούσητε, μὴ σκληρύνητε τὰς καρδίας ὑμῶν. </b> "},"8":{"verse":8,"text":"εἰ γὰρ αὐτοὺς ᾽Ιησοῦς κατέπαυσεν, οὐκ ἂν περὶ ἄλλης ἐλάλει μετὰ ταῦτα ἡμέρας·"},"9":{"verse":9,"text":"ἄρα ἀπολείπεται σαββατισμὸς τῷ λαῷ τοῦ Θεοῦ."},"10":{"verse":10,"text":"ὁ γὰρ <b>εἰσελθὼν εἰς τὴν κατάπαυσιν αὐτοῦ </b>καὶ αὐτὸς <b>κατέπαυσεν ἀπὸ τῶν ἔργων </b>αὐτοῦ, ὥσπερ ἀπὸ τῶν ἰδίων ὁ Θεός."},"11":{"verse":11,"text":"Σπουδάσωμεν οὖν <b>εἰσελθεῖν εἰς </b>ἐκείνην <b>τὴν κατάπαυσιν, </b>ἵνα μὴ ἐν τῷ αὐτῷ τις ὑποδείγματι πέσῃ τῆς ἀπειθείας."},"12":{"verse":12,"text":"Ζῶν γὰρ ὁ λόγος τοῦ Θεοῦ καὶ ἐνεργὴς καὶ τομώτερος ὑπὲρ πᾶσαν μάχαιραν δίστομον καὶ διϊκνούμενος ἄχρι μερισμοῦ ψυχῆς τε καὶ πνεύματος, ἁρμῶν τε καὶ μυελῶν, καὶ κριτικὸς ἐνθυμήσεων καὶ ἐννοιῶν καρδίας,"},"13":{"verse":13,"text":"καὶ οὐκ ἔστι κτίσις ἀφανὴς ἐνώπιον αὐτοῦ, πάντα δὲ γυμνὰ καὶ τετραχηλισμένα τοῖς ὀφθαλμοῖς αὐτοῦ, πρὸς ὃν ἡμῖν ὁ λόγος."},"14":{"verse":14,"text":"῎Εχοντες οὖν ἀρχιερέα μέγαν διεληλυθότα τοὺς οὐρανούς, ᾽Ιησοῦν τὸν υἱὸν τοῦ Θεοῦ, κρατῶμεν τῆς ὁμολογίας."},"15":{"verse":15,"text":"οὐ γὰρ ἔχομεν ἀρχιερέα μὴ δυνάμενον συμπαθῆσαι ταῖς ἀσθενείαις ἡμῶν, πεπειρασμένον δὲ κατὰ πάντα καθ᾽ ὁμοιότητα χωρὶς ἁμαρτίας."},"16":{"verse":16,"text":"προσερχώμεθα οὖν μετὰ παρρησίας τῷ θρόνῳ τῆς χάριτος, ἵνα λάβωμεν ἔλεον καὶ χάριν εὕρωμεν εἰς εὔκαιρον βοήθειαν."}},"meta":{"connection":"NTPT","book_number":650,"chapter_number":4,"previous_chapter":{"connection":"NTPT","book_number":650,"chapter":3},"next_chapter":{"connection":"NTPT","book_number":650,"chapter":5}}}