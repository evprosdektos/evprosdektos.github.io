{"chapter":{"1":{"verse":1,"text":"Βίβλος γενέσεως ᾽Ιησοῦ Χριστοῦ, υἱοῦ Δαυῒδ υἱοῦ ᾽Αβραάμ."},"2":{"verse":2,"text":"᾽Αβραὰμ ἐγέννησε τὸν ᾽Ισαάκ, ᾽Ισαὰκ δὲ ἐγέννησε τὸν ᾽Ιακώβ, ᾽Ιακὼβ δὲ ἐγέννησε τὸν ᾽Ιούδαν καὶ τοὺς ἀδελφοὺς αὐτοῦ,"},"3":{"verse":3,"text":"᾽Ιούδας δὲ ἐγέννησε τὸν Φαρὲς καὶ τὸν Ζαρὰ ἐκ τῆς Θάμαρ, Φαρὲς δὲ ἐγέννησε τὸν ᾽Εσρώμ, ᾽Εσρὼμ δὲ ἐγέννησε τὸν ᾽Αράμ,"},"4":{"verse":4,"text":"᾽Αρὰμ δὲ ἐγέννησε τὸν ᾽Αμιναδάβ, ᾽Αμιναδὰβ δὲ ἐγέννησε τὸν Ναασσών, Ναασσὼν δὲ ἐγέννησε τὸν Σαλμών,"},"5":{"verse":5,"text":"Σαλμὼν δὲ ἐγέννησε τὸν Βοὸζ ἐκ τῆς ῾Ραχάβ, Βοὸζ δὲ ἐγέννησε τὸν Ὠβὴδ ἐκ τῆς ῾Ρούθ, Ὠβὴδ δὲ ἐγέννησε τὸν ᾽Ιεσσαί,"},"6":{"verse":6,"text":"᾽Ιεσσαὶ δὲ ἐγέννησε τὸν Δαυῒδ τὸν βασιλέα. Δαυῒδ δὲ ὁ βασιλεὺς ἐγέννησε τὸν Σολομῶνα ἐκ τῆς τοῦ Οὐρίου,"},"7":{"verse":7,"text":"Σολομὼν δὲ ἐγέννησε τὸν ῾Ροβοάμ, ῾Ροβοὰμ δὲ ἐγέννησε τὸν ᾽Αβιά, ᾽Αβιὰ δὲ ἐγέννησε τὸν ᾽Ασά,"},"8":{"verse":8,"text":"᾽Ασὰ δὲ ἐγέννησε τὸν ᾽Ιωσαφάτ, ᾽Ιωσαφὰτ δὲ ἐγέννησε τὸν ᾽Ιωράμ, ᾽Ιωρὰμ δὲ ἐγέννησε τὸν ᾽Οζίαν,"},"9":{"verse":9,"text":"᾽Οζίας δὲ ἐγέννησε τὸν ᾽Ιωάθαμ, ᾽Ιωάθαμ δὲ ἐγέννησε τὸν ῎Αχαζ, ῎Αχαζ δὲ ἐγέννησε τὸν ᾽Εζεκίαν,"},"10":{"verse":10,"text":"᾽Εζεκίας δὲ ἐγέννησε τὸν Μανασσῆ, Μανασσῆς δὲ ἐγέννησε τὸν ᾽Αμών, ᾽Αμὼν δὲ ἐγέννησε τὸν ᾽Ιωσίαν,"},"11":{"verse":11,"text":"᾽Ιωσίας δὲ ἐγέννησε τὸν ᾽Ιεχονίαν καὶ τοὺς ἀδελφοὺς αὐτοῦ ἐπὶ τῆς μετοικεσίας Βαβυλῶνος."},"12":{"verse":12,"text":"Μετὰ δὲ τὴν μετοικεσίαν Βαβυλῶνος ᾽Ιεχονίας ἐγέννησε τὸν Σαλαθιήλ, Σαλαθιὴλ δὲ ἐγέννησε τὸν Ζοροβάβελ,"},"13":{"verse":13,"text":"Ζοροβάβελ δὲ ἐγέννησε τὸν ᾽Αβιούδ, ᾽Αβιοὺδ δὲ ἐγέννησε τὸν ᾽Ελιακείμ, ᾽Ελιακεὶμ δὲ ἐγέννησε τὸν ᾽Αζώρ,"},"14":{"verse":14,"text":"᾽Αζὼρ δὲ ἐγέννησε τὸν Σαδώκ, Σαδὼκ δὲ ἐγέννησε τὸν ᾽Αχείμ, ᾽Αχεὶμ δὲ ἐγέννησε τὸν ᾽Ελιούδ,"},"15":{"verse":15,"text":"᾽Ελιοὺδ δὲ ἐγέννησε τὸν ᾽Ελεάζαρ, ᾽Ελεάζαρ δὲ ἐγέννησε τὸν Ματθάν, Ματθὰν δὲ ἐγέννησε τὸν ᾽Ιακώβ,"},"16":{"verse":16,"text":"᾽Ιακὼβ δὲ ἐγέννησε τὸν ᾽Ιωσὴφ τὸν ἄνδρα Μαρίας, ἐξ ἧς ἐγεννήθη ᾽Ιησοῦς ὁ λεγόμενος Χριστός."},"17":{"verse":17,"text":"Πᾶσαι οὖν αἱ γενεαὶ ἀπὸ ᾽Αβραὰμ ἕως Δαυῒδ γενεαὶ δεκατέσσαρες, καὶ ἀπὸ Δαυῒδ ἕως τῆς μετοικεσίας Βαβυλῶνος γενεαὶ δεκατέσσαρες, καὶ ἀπὸ τῆς μετοικεσίας Βαβυλῶνος ἕως τοῦ Χριστοῦ γενεαὶ δεκατέσσαρες."},"18":{"verse":18,"text":"Τοῦ δὲ ᾽Ιησοῦ Χριστοῦ ἡ γέννησις οὕτως ἦν. μνηστευθείσης γὰρ τῆς μητρὸς αὐτοῦ Μαρίας τῷ ᾽Ιωσήφ, πρὶν ἢ συνελθεῖν αὐτοὺς εὑρέθη ἐν γαστρὶ ἔχουσα ἐκ Πνεύματος ῾Αγίου."},"19":{"verse":19,"text":"᾽Ιωσὴφ δὲ ὁ ἀνὴρ αὐτῆς, δίκαιος ὢν καὶ μὴ θέλων αὐτὴν παραδειγματίσαι, ἐβουλήθη λάθρα ἀπολῦσαι αὐτήν."},"20":{"verse":20,"text":"ταῦτα δὲ αὐτοῦ ἐνθυμηθέντος ἰδοὺ ἄγγελος Κυρίου κατ᾽ ὄναρ ἐφάνη αὐτῷ λέγων· ᾽Ιωσὴφ υἱὸς Δαυΐδ, μὴ φοβηθῇς παραλαβεῖν Μαριὰμ τὴν γυναῖκά σου· τὸ γὰρ ἐν αὐτῇ γεννηθὲν ἐκ Πνεύματός ἐστιν ῾Αγίου."},"21":{"verse":21,"text":"τέξεται δὲ υἱὸν καὶ καλέσεις τὸ ὄνομα αὐτοῦ ᾽Ιησοῦν· αὐτὸς γὰρ σώσει τὸν λαὸν αὐτοῦ ἀπὸ τῶν ἁμαρτιῶν αὐτῶν."},"22":{"verse":22,"text":"Τοῦτο δὲ ὅλον γέγονεν ἵνα πληρωθῇ τὸ ῥηθὲν ὑπὸ τοῦ Κυρίου διὰ τοῦ προφήτου λέγοντος·"},"23":{"verse":23,"text":" <b>ἰδοὺ ἡ παρθένος ἐν γαστρὶ ἕξει καὶ τέξεται υἱόν,</b>  <b>καὶ καλέσουσι τὸ ὄνομα αὐτοῦ ᾽Εμμανουήλ, </b>  ὅ ἐστι μεθερμηνευόμενον <b>μεθ᾽ ἡμῶν ὁ Θεός.</b>"},"24":{"verse":24,"text":"Διεγερθεὶς δὲ ὁ ᾽Ιωσὴφ ἀπὸ τοῦ ὕπνου ἐποίησεν ὡς προσέταξεν αὐτῷ ὁ ἄγγελος Κυρίου καὶ παρέλαβε τὴν γυναῖκα αὐτοῦ,"},"25":{"verse":25,"text":"καὶ οὐκ ἐγίνωσκεν αὐτὴν ἕως οὗ ἔτεκε τὸν υἱὸν αὐτῆς τὸν πρωτότοκον, καὶ ἐκάλεσε τὸ ὄνομα αὐτοῦ ᾽Ιησοῦν."}},"meta":{"connection":"NTPT","book_number":470,"chapter_number":1,"previous_chapter":null,"next_chapter":{"connection":"NTPT","book_number":470,"chapter":2}}}