{"chapter":{"1":{"verse":1,"text":"Πρεσβυτέρῳ μὴ ἐπιπλήξῃς, ἀλλὰ παρακάλει ὡς πατέρα, νεωτέρους ὡς ἀδελφούς,"},"2":{"verse":2,"text":"πρεσβυτέρας ὡς μητέρας, νεωτέρας ὡς ἀδελφὰς ἐν πάσῃ ἁγνείᾳ."},"3":{"verse":3,"text":"Χήρας τίμα τὰς ὄντως χήρας."},"4":{"verse":4,"text":"εἰ δέ τις χήρα τέκνα ἢ ἔκγονα ἔχει, μανθανέτωσαν πρῶτον τὸν ἴδιον οἶκον εὐσεβεῖν καὶ ἀμοιβὰς ἀποδιδόναι τοῖς προγόνοις· τοῦτο γάρ ἐστι καλὸν καὶ ἀπόδεκτον ἐνώπιον τοῦ Θεοῦ."},"5":{"verse":5,"text":"ἡ δὲ ὄντως χήρα καὶ μεμονωμένη ἤλπικεν ἐπὶ τὸν Θεὸν καὶ προσμένει ταῖς δεήσεσι καὶ ταῖς προσευχαῖς νυκτὸς καὶ ἡμέρας·"},"6":{"verse":6,"text":"ἡ δὲ σπαταλῶσα ζῶσα τέθνηκε."},"7":{"verse":7,"text":"καὶ ταῦτα παράγγελλε, ἵνα ἀνεπίληπτοι ὦσιν."},"8":{"verse":8,"text":"εἰ δέ τις τῶν ἰδίων καὶ μάλιστα τῶν οἰκείων οὐ προνοεῖ, τὴν πίστιν ἤρνηται καὶ ἔστιν ἀπίστου χείρων."},"9":{"verse":9,"text":"Χήρα καταλεγέσθω μὴ ἔλαττον ἐτῶν ἑξήκοντα γεγονυῖα, ἑνὸς ἀνδρὸς γυνή,"},"10":{"verse":10,"text":"ἐν ἔργοις καλοῖς μαρτυρουμένη, εἰ ἐτεκνοτρόφησεν, εἰ ἐξενοδόχησεν, εἰ ἁγίων πόδας ἔνιψεν, εἰ θλιβομένοις ἐπήρκεσεν, εἰ παντὶ ἔργῳ ἀγαθῷ ἐπηκολούθησε."},"11":{"verse":11,"text":"νεωτέρας δὲ χήρας παραιτοῦ· ὅταν γὰρ καταστρηνιάσωσι τοῦ Χριστοῦ, γαμεῖν θέλουσιν,"},"12":{"verse":12,"text":"ἔχουσαι κρῖμα, ὅτι τὴν πρώτην πίστιν ἠθέτησαν·"},"13":{"verse":13,"text":"ἅμα δὲ καὶ ἀργαὶ μανθάνουσι περιερχόμεναι τὰς οἰκίας, οὐ μόνον δὲ ἀργαί, ἀλλὰ καὶ φλύαροι καὶ περίεργοι, λαλοῦσαι τὰ μὴ δέοντα."},"14":{"verse":14,"text":"βούλομαι οὖν νεωτέρας γαμεῖν, τεκνογονεῖν, οἰκοδεσποτεῖν, μηδεμίαν ἀφορμὴν διδόναι τῷ ἀντικειμένῳ λοιδορίας χάριν."},"15":{"verse":15,"text":"ἤδη γάρ τινες ἐξετράπησαν ὀπίσω τοῦ σατανᾶ."},"16":{"verse":16,"text":"εἴ τις πιστὸς ἢ πιστὴ ἔχει χήρας, ἐπαρκείτω αὐταῖς, καὶ μὴ βαρείσθω ἡ ἐκκλησία, ἵνα ταῖς ὄντως χήραις ἐπαρκέσῃ."},"17":{"verse":17,"text":"Οἱ καλῶς προεστῶτες πρεσβύτεροι διπλῆς τιμῆς ἀξιούσθωσαν, μάλιστα οἱ κοπιῶντες ἐν λόγῳ καὶ διδασκαλίᾳ·"},"18":{"verse":18,"text":"λέγει γὰρ ἡ γραφή· <b>βοῦν ἀλοῶντα οὐ φιμώσεις· </b>καί· ἄξιος ὁ ἐργάτης τοῦ μισθοῦ αὐτοῦ."},"19":{"verse":19,"text":"κατὰ πρεσβυτέρου κατηγορίαν μὴ παραδέχου, ἐκτὸς εἰ μὴ ἐπὶ δύο ἢ τριῶν μαρτύρων."},"20":{"verse":20,"text":"τοὺς ἁμαρτάνοντας ἐνώπιον πάντων ἔλεγχε, ἵνα καὶ οἱ λοιποὶ φόβον ἔχωσι."},"21":{"verse":21,"text":"διαμαρτύρομαι ἐνώπιον τοῦ Θεοῦ καὶ Κυρίου ᾽Ιησοῦ Χριστοῦ καὶ τῶν ἐκλεκτῶν ἀγγέλων, ἵνα ταῦτα φυλάξῃς, χωρὶς προκρίματος μηδὲν ποιῶν κατὰ πρόσκλισιν."},"22":{"verse":22,"text":"χεῖρας ταχέως μηδενὶ ἐπιτίθει, μηδὲ κοινώνει ἁμαρτίαις ἀλλοτρίαις· σεαυτὸν ἁγνὸν τήρει."},"23":{"verse":23,"text":"Μηκέτι ὑδροπότει, ἀλλ᾽ οἴνῳ ὀλίγῳ χρῶ διὰ τὸν στόμαχόν σου καὶ τὰς πυκνάς σου ἀσθενείας."},"24":{"verse":24,"text":"Τινῶν ἀνθρώπων αἱ ἁμαρτίαι πρόδηλοί εἰσι, προάγουσαι εἰς κρίσιν, τισὶ δὲ καὶ ἐπακολουθοῦσιν·"},"25":{"verse":25,"text":"ὡσαύτως καὶ τὰ καλὰ ἔργα πρόδηλά ἐστι, καὶ τὰ ἄλλως ἔχοντα κρυβῆναι οὐ δύνανται."}},"meta":{"connection":"NTPT","book_number":610,"chapter_number":5,"previous_chapter":{"connection":"NTPT","book_number":610,"chapter":4},"next_chapter":{"connection":"NTPT","book_number":610,"chapter":6}}}